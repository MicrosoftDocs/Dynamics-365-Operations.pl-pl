---
title: "Handel detaliczny — strona główna"
description: "Strona główna rozwiązania Dynamics 365 for Operations – Retail"
author: josaw1
manager: AnnBe
ms.date: 04/04/2017
ms.topic: index-page
ms.prod: 
ms.service: dynamics-ax-applications
ms.technology: 
audience: Application User
ms.search.scope: Operations, Core
ms.custom: 
ms.assetid: ed0f77f7-3609-4330-bebd-ca3134575216
ms.search.region: global
ms.search.industry: Retail
ms.author: josaw
ms.search.validFrom: 2016-11-30
ms.dyn365.ops.version: Version 1611
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: a1004022b1b9dfc43bd2ef5b9f59c759397a3af1
ms.contentlocale: pl-pl
ms.lasthandoff: 05/25/2017


---

# <a name="retail-home-page"></a>Handel detaliczny — strona główna

[!include[banner](includes/banner.md)]

Rozwiązanie Dynamics 365 for Operations – Retail oferuje wszystkie funkcje związane z zakupami i stanowi nowoczesne, mobilne oraz globalne rozwiązanie umożliwiające bezproblemową obsługę i rozróżnianie wielu kanałów. Kompleksowe funkcje — od programowych rozwiązań nowoczesnego punktu sprzedaży (POS), operacji sklepowych, promocji, handlu elektronicznego, biura obsługi, marketingu i obsługi klienta do łańcucha dostaw, finansów i podobnych funkcji — można wdrożyć w sposób, który będzie najbardziej korzystny dla konkretnej firmy.

Na tej stronie wymieniono zasoby, które pomogą Ci efektywniej korzystać z rozwiązania Dynamics 365 for Operations – Retail. W okienku najdalej po lewej stronie wybierz obszar funkcji, aby dowiedzieć się więcej na jego temat. 

## <a name="set-up-retail-channels"></a>Konfigurowanie kanałów w module Handel detaliczny
Podczas konfigurowania funkcji modułu Handel detaliczny możesz określić definicję i konfigurację swoich sklepów — fizycznego, internetowego i biura obsługi. 

Każdy sklep detaliczny może mieć własne metody płatności, metody dostawy, grupy cen, konta przychodów/wydatków, rejestry oraz personel. Po utworzeniu sklepu detalicznego musisz utworzyć asortyment produktów, które mają być oferowane w tym sklepie. Możesz również zdefiniować specyficzne dla sklepu ceny i rabaty, które można będzie stosować do produktów dostępnych w sklepie.

-   [Definiowanie kanałów sprzedaży detalicznej](define-maintain-retail-channels.md)
-   [Omówienie sklepu internetowego](online-stores.md)

## <a name="set-up-a-call-center"></a>Konfigurowanie biura obsługi
Biuro obsługi można skonfigurować jako typ kanału sprzedaży detalicznej. W biurze obsługi pracownicy przyjmują zamówienia od odbiorców przez telefon i tworzą zamówienia sprzedaży. Aby ułatwić pracownikom zbieranie zamówień i obsługę klienta w trakcie procesu realizacji zamówienia, możesz określić, co będzie zawierać zamówienie sprzedaży, jak będą kontrolowane ceny oraz jakie dane dotyczące odbiorców, produktów i cen będą dostępne. Dla każdego biura obsługi możesz też skonfigurować użytkowników, metody płatności, grupy cenowe, wymiary finansowe i metody dostawy.

-   [Funkcje biura obsługi](call-center-functionality.md)
-   [Tworzenie katalogów biura obsługi](create-call-center-catalogs.md)

## <a name="define-your-pos-solutions"></a>Definiowanie rozwiązań punktu sprzedaży
Retail Modern POS (MPOS) to aplikacja dla punktów sprzedaży działająca na komputerach, tabletach i telefonach. Sprzedawcy mogą przetwarzać transakcje sprzedaży i zamówienia odbiorców, wykonywać działania związane z obsługą relacji z klientami, oraz wykonywać codzienne operacje i zarządzać zapasami, używając urządzeń przenośnych w dowolnym miejscu w sklepie lub połączonych z komputerami rejestrów. Cloud POS to działająca w przeglądarce aplikacja dla punktu sprzedaży. Można ją uruchomić w dowolnej standardowej przeglądarce. 

Istnieje kilka składników, które trzeba skonfigurować, aby zdefiniować relacje między sklepem, rejestrami punktu sprzedaży w sklepie oraz sklepowymi urządzeniami peryferyjnymi, których te rejestry używają do przetwarzania transakcji. Trzeba będzie także zdefiniować charakterystyki konkretnego wystąpienia punktu sprzedaży, w tym profil sprzętu, albo skonfigurować sklepowe urządzenia peryferyjne, które będą używane z rejestrem, sklep, na który jest zamapowany rejestr, interfejs graficzny dla użytkownika logującego się do danego rejestru oraz funkcje, które zostały włączone w rejestrze. Trzeba również określić, czy rejestr może działać w stanie braku połączenia (w trybie offline).

-   [Definiowanie klientów, rejestrów i stacji sprzętowych w kanale oraz zarządzanie nimi](define-maintain-channel-clients-registers-hw-stations.md)
-   [Konfigurowanie i instalowanie aplikacji MPOS](retail-modern-pos-device-activation.md)
-   [Funkcje punktu sprzedaży w trybie offline](pos-offline-functionality.md)

## <a name="set-up-a-customer-loyalty-program"></a>Konfigurowanie programu lojalnościowego
Możesz skonfigurować program lojalnościowy, w ramach którego odbiorcy będą zdobywać punkty na podstawie określonych kryteriów. Punkty mogą być obliczane w różny sposób. Program lojalnościowy może być prosty lub złożony i może być stosowany w różnych firmach w dowolnym kanale sprzedaży detalicznej.
-   [Konfigurowanie programu lojalnościowego](set-up-customer-loyalty-program.md)

## <a name="set-up-discounts-and-price-adjustments"></a>Konfigurowanie rabatów i korekt cen
Możesz korygować ceny produktów, a także skonfigurować rabaty stosowane do towaru lub transakcji w punkcie sprzedaży, zamówienia sprzedaży w biurze obsługi lub zamówienia online. 
-   [Korekt ceny i rabaty](price-adjustments-discounts.md)
-   [Definiowanie rabatów specyficznych dla kanału](define-channel-specific-discounts.md)
-   [Ustalanie optymalnej kombinacji nakładających się rabatów](optimal-combination-overlapping-discounts.md)

## <a name="set-up-retail-products"></a>Konfigurowanie produktów detalicznych
Aby móc sprzedawać produkty w kanałach sprzedaży detalicznej, musisz utworzyć i skonfigurować te produkty w rozwiązaniu Dynamics 365 for Operations. Możesz utworzyć produkty, zdefiniować ich właściwości i atrybuty oraz przypisać produkty do hierarchii kategorii sprzedaży detalicznej. Aby udostępnić produkty w kanałach sprzedaży detalicznej i dodać je do aktywnego asortymentu, trzeba będzie zwolnić je do firm, w których są one dostępne.
-   [Konfigurowanie produktów detalicznych](set-up-retail-products.md)

## <a name="monitor-and-analyze-performance"></a>Monitorowanie i analizowanie wydajności
Za pomocą danych z rozwiązania Dynamics 365 for Operations możesz analizować m.in. wydajność sklepu, rentowność odbiorców i produktów oraz trendy sprzedaży.
-   [Ocenianie rentowności odbiorców i produktów](assess-customer-product-profitability.md)
-   [Analizowanie wydajności sklepu](store-performance-information.md)

## <a name="customize-and-administer-retail-environments"></a>Dostosowywanie środowisk handlu detalicznego i administrowanie nimi
Jeśli poproszono Cię o dostosowanie środowiska lub masz zadanie wdrożenia i obsługi systemu, przejrzyj zawartość dla programistów i administratorów systemu dotyczącą modułu Handel detaliczny, a także bardziej ogólną zawartość dotyczącą rozwiązania Microsoft Dynamics 365 for Operations. 
-   [Rozwiązanie Dynamics 365 for Operations – Retail dla profesjonalistów IT i programistów](dev-itpro/dev-retail-home-page.md)
-   [Microsoft Dynamics 365 for Operations — dla profesjonalistów IT i programistów](/dynamics365/operations/dev-itpro/dev-tools/developer-home-page)

## <a name="additional-resources"></a>Dodatkowe zasoby
### <a name="whats-new-and-in-development"></a>Nowe i opracowywane funkcje
Przejdź na stronę <a href="https://roadmap.dynamics.com/">Plan rozwoju usługi Dynamics 365</a>, aby zobaczyć, jakie nowe funkcje zostały wydane, a jakie są jeszcze opracowywane. 

### <a name="blogs"></a>Blogi
Opinie, wiadomości i inne informacje dotyczące rozwiązania Dynamics 365 for Operations – Retail możesz znaleźć w <a href="https://community.dynamics.com/b/msftdynamicsblog">blogu usługi Microsoft Dynamics 365</a>.

Wiele tematów dotyczących modułu Handel detaliczny jest dostępnych w <a href="https://blogs.msdn.microsoft.com/dax/">blogu zespołu produktu Microsoft Dynamics AX</a>. Część z tych wpisów została napisana dla poprzedniej wersji rozwiązania Dynamics 365 for Operations, ale w obecnej wersji są używane te same pojęcia i podobne procedury.

Blog <a href="https://community.dynamics.com/partner/b/operationspartnercommunityblog">społeczności partnerów obsługujących oprogramowanie Microsoft Dynamics</a> stanowi doskonały zasób dla partnerów obsługujących oprogramowanie Microsoft Dynamics zawierający informacje o nowościach i popularnych rozwiązaniach działu MBS Operations.



