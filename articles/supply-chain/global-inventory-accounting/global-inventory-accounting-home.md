---
title: Globalne księgowanie zapasów — strona główna
description: Ten temat jest stroną główną dodatku Globalne księgowanie zapasów dla rozwiązania Microsoft Dynamics 365 Supply Chain Management.
author: AndersGirke
ms.date: 06/18/2021
ms.topic: article
audience: Application User
ms.reviewer: kamaybac
ms.search.region: Global
ms.author: aevengir
ms.search.validFrom: 2021-06-18
ms.dyn365.ops.version: 10.0.20
ms.openlocfilehash: 3e1dbb97ba56b5910dda368b9ec15e27a683dde5
ms.sourcegitcommit: 5c0a0adeb859cc1ade6f067444f3bf08a895b35a
ms.translationtype: HT
ms.contentlocale: pl-PL
ms.lasthandoff: 09/27/2021
ms.locfileid: "7557399"
---
# <a name="global-inventory-accounting-home-page"></a>Globalne księgowanie zapasów — strona główna

[!include [banner](../includes/banner.md)]
[!INCLUDE [preview-banner](../includes/preview-banner.md)]

Organizacje międzynarodowe znajdują się pod rosnącą presją władz, aby przestrzegać lokalnych i globalnych standardów rachunkowości. Wycena zapasów odgrywa istotną rolę w zapewnieniu zgodności z przepisami. Dodatek Globalne księgowanie zapasów do Microsoft Dynamics 365 Supply Chain Management jest kompleksowym rozwiązaniem, które umożliwia organizacjom (szczególnie międzynarodowym) używanie wielu ksiąg wycen do księgowania zapasów. W związku z tym organizacje te mogą jednocześnie spełniać wymogi wielu standardów rachunkowości i wewnętrznej rachunkowości zarządczej.

Globalne księgowanie zapasów umożliwia rozliczanie zapasów w wielu reprezentacjach poprzez zastosowanie odpowiedniej metody wyceny (koszt standardowy, średni lub specyficzna identyfikacja) oraz wybranej waluty księgowej dla każdej instancji. Globalne księgowanie zapasów umożliwia organizacjom raportowanie zestawień zapasów i wartości księgowych księgi pomocniczej (znanych również jako saldo zapasów i koszt sprzedanych towarów) w sposób często określany jako podwójna wycena i/lub podwójna waluta.

Księgowanie zapasów jest wykonywane w poszczególnych księgach. W zależności od potrzeb można utworzyć kilka ksiąg Globalnego księgowania zapasów dla każdej osoby prawnej w organizacji. W związku z tym można uzyskać wiele reprezentacji zapasów. Wszystkie dokumenty, które zostaną zaksięgowane w danej jednostce prawnej (takie jak zamówienia zakupu, zamówienia sprzedaży, polecenia przelewu) zostaną zaksięgowane we wszystkich księgach kosztowych, które są powiązane z tą jednostką prawną.

Księga globalnego księgowania zapasów jest określona przez kombinację następujących elementów:

- Kalendarz
- Waluta
- Tabela kursu wymiany
- Konwencja

Konwencja jest zbiorem zasad księgowania zapasów, które mogą być powiązane z jedną lub kilkoma księgami. Konwencje umożliwiają współdzielenie wspólnego zestawu zasad w obrębie organizacji.

## <a name="availability"></a>Dostępność

Globalne księgowanie zapasów jest obecnie dostępne w następujących regionach geograficznych firmy Azure:

- Stany Zjednoczone
- Europa
- Wielka Brytania
- Australia
- Kanada
- Ameryka Południowa

W przypadku próby zainstalowania dodatku z innego regionu geograficznego usługi Microsoft Dynamics Lifecycle Services LCS wyświetlą komunikat informujący, że Twój region geograficzny nie jest obsługiwany. Globalne księgowanie zapasów nie obsługuje lokalnych wdrożeń Supply Chain Management.

Jeśli masz jakiekolwiek problemy z włączeniem globalnego księgowania zapasów w jednym z obsługiwanych regionów geograficznych wymienionych tutaj, wyślij wiadomość e-mail z identyfikatorem swojego środowiska na adres [Zespół globalnego księgowania zapasów](mailto:GlobalInvAccount@microsoft.com) w celu weryfikacji.

## <a name="licensing"></a>Licencjonowanie

Globalne księgowanie zapasów jest licencjonowane wraz ze standardowymi funkcjami zarządzania kosztami dostępnymi dla Supply Chain Management. Nie trzeba kupować dodatkowej licencji, aby móc skorzystać z usługi Globalnego księgowania zapasów.
