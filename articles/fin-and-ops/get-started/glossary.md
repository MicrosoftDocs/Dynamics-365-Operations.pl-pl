---
title: "Glosariusz terminów używanych w rozwiązaniu Finance and Operations"
description: "W tym słowniku zdefiniowano kluczowe terminy i pojęcia dotyczące rozwiązania Microsoft Dynamics 365 for Finance and Operations Enterprise Edition."
author: tonyafehr
manager: AnnBe
ms.date: 07/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: tfehr
ms.search.scope: Core, Operations
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: faf9355218f39e3ded194cbe3726a76b04aa9dbf
ms.contentlocale: pl-pl
ms.lasthandoff: 12/04/2017

---

# <a name="finance-and-operations-glossary"></a>Glosariusz terminów używanych w rozwiązaniu Finance and Operations

[!include[banner](../includes/banner.md)]

W tym słowniku zdefiniowano kluczowe terminy i pojęcia dotyczące rozwiązania Microsoft Dynamics 365 for Finance and Operations Enterprise Edition. 

### **A**<h6>**ACH (Automated Clearing House)**</h6>Zautomatyzowana Izba Rozliczeniowa. System elektronicznych przelewów środków dostępny w Stanach Zjednoczonych, który ułatwia transfer środków między rachunkami bankowymi strony odbierającej i inicjującej.<br/><h6>**aktywa wspólne**</h6>Składnik aktywów używany przez więcej niż jeden ośrodek wypracowujący środki pieniężne. Przykładem jest wspólne dla różnych rynków centrum dystrybucji używane do magazynowania pozycji przed ich transportem na te rynki.<br/><h6>**arkusz księgowania**</h6>Arkusz służący do rejestrowania finansowych konsekwencji zdarzeń księgowania w systemie księgowym.<br/><h6>**atrybut partii**</h6>Atrybut produktu partii towarów lub partii do przeniesienia.<br/><h3>**B**</h3><h6>**bazowa prognoza statystyczna**</h6>Oszacowanie przyszłego popytu tworzone przez zastosowanie algorytmu prognozowania do danych transakcji historycznych.<br/><h6>**bilans**</h6>Sprawozdanie z sytuacji finansowej organizacji informujące o stanie aktywów, pasywów i kapitałów własnych na określony dzień.<br/><h6>**blokowanie**</h6>Akcja wstrzymywania dokumentu lub produktu.<br/><h6>**budżet przeniesiony na późniejszy okres**</h6>Budżet, który jest przekazywany z jednego roku obrachunkowego do następnego i który jest zarezerwowany dla otwartych zamówień zakupu w nowym roku obrachunkowym.<br/><h3>**C**</h3><h6>**centrum kosztów**</h6>Jednostka operacyjna, której menedżerowie są rozliczani z budżetowanych i rzeczywistych rozchodów.<br/><h6>**CTP (możliwe do zrealizowania)**</h6>Część produkcji z dostępnych zasobów operacyjnych i dostępny wsad produktu niezbędny do spełnienia wymagania określonego odbiorcy.<br/><h6>**czas cyklu**</h6>Czas potrzebny do ukończenia działania.<br/><h6>**czas taktu**</h6>Czas potrzebny na wyprodukowanie jednej jednostki produktu.<br/><h3>**D**</h3><h6>**data przydatności**</h6>Zalecana data, do której produkt zachowuje optymalną jakość lub cechę charakterystyczną.<br/><h6>**delegat**</h6>Delegat to typ reprezentujący odwołania do metod z listą konkretnych parametrów i typem wartości zwracanej.<br/><h6>**dokument dostawy**</h6>Dokument biznesowy potwierdzający dostawę produktów między dwiema stronami.<br/><h6>**dwuelementowe zasady uzgadniania**</h6>Zasady uzgadniania, które wymagają dopasowania jednej lub kilku cen z faktury od dostawcy do jednej lub kilku cen z zamówienia zakupu.<br/><h3>**E**</h3><h6>**EFT (system elektronicznego przelewu środków pieniężnych)**</h6>Sieciowy system przesyłania środków z jednego rachunku bankowego na inny.<br/><h6>**element modelu**</h6>Model stanowi grupę elementów (plików źródłowych i metadanych) wspólnie tworzących rozwiązanie programowe, które można rozpowszechniać. Model jest pojęciem etapu projektowania.<br/><h6>**EPE (każda część w każdym okresie)**</h6>Koncepcja lean manufacturing używana do ustanowienia regularnego powtarzalnego cyklu produkcyjnego.<br/><h3>**F**</h3><h6>**faktura od dostawcy**</h6>Dokument źródłowy z żądaniem płatności dla dostawcy. Faktura od dostawcy może odwoływać się do jednego lub kilku zamówień zakupu. Płatność dla dostawcy może zostać wykonana po autoryzowaniu faktury od dostawcy.<br/><h6>**formuła**</h6>Numeryczna relacja między danymi wejściowymi i wyjściowymi procesu produkcji.<br/><h3>**G**</h3><h6>**grupa budżetu**</h6>Zestaw wartości wymiaru finansowego w hierarchii wymiarów budżetu, który jest używany do obliczania zagregowanych środków budżetu alokowanych do nadrzędnych wartości wymiaru finansowego przez zsumowanie środków alokowanych na podrzędne wartości wymiaru finansowego.<br/><h6>**grupa prostych harmonogramów produkcji**</h6>Sposób agregowania pozycji do produkcji, np. na podstawie grupy ustawień, grupy wysyłki lub grupy transportu.<br/><h3>**H**</h3><h6>**harmonogram produkcji**</h6>Harmonogram produkowania określonej pozycji i ilości pozycji w określonym czasie i przez określone zasoby ludzkie i operacyjne.<br/><h3>**I**</h3><h6>**ilość efektywna**</h6>Rzeczywista lub nominalna masa pozycji do sprzedaży lub pozycji magazynowej.<br/><h6>**ilość rzeczywista**</h6>Zmierzona ilość na wejściu/wyjściu działania.<br/><h3>**J**</h3><h6>**jednostka biznesowa**</h6>Częściowo autonomiczna jednostka operacyjna utworzona w celu spełnienia strategicznych celów biznesowych.<br/><h6>**jednostka danych**</h6>Struktura informacji, która reprezentuje charakterystykę danych jednostki.<br/><h6>**jednostka operacyjna**</h6>Organizacja dzieląca kontrolę nad zasobami ekonomicznymi i procesami operacyjnymi między osoby, które mają obowiązek maksymalizować wykorzystanie ograniczonych zasobów i usprawniać procesy oraz są rozliczane z wyników.<br/><h3>**K**</h3><h6>**Kanban jednorazowy**</h6>Typ karty Kanban używany wraz z regułą Kanban ze stałą ilością w celu zaspokojenia wyjątkowo wysokiego zapotrzebowania. Kanban jednorazowy nie aktywuje nowej karty Kanban, gdy zostanie odrzucony.<br/><h6>**Kanban**</h6>Sygnał komunikujący wymaganą ilość produktu.<br/><h6>**karta Kanban ze stałą ilością**</h6>Typ karty Kanban jest używany, gdy liczba kart Kanban przypisanych do reguły Kanban jest stała.<br/><h6>**katalog dostawcy**</h6>Wykaz produktów, które są dostępne do zakupu od dostawcy.<br/><h6>**katalog zaopatrzenia**</h6>Wykaz ofert produktów pogrupowanych według kategorii zaopatrzenia. Katalog zaopatrzenia służy do żądania produktów do użytku wewnętrznego organizacji.<br/><h6>**klauzula zmiany umowy sprzedaży**</h6>Zasady, które upoważniają strony do modyfikowania warunków umowy sprzedaży.<br/><h6>**klauzula zmiany umowy zakupu**</h6>Zasady, które upoważniają strony do modyfikowania warunków umowy zakupu.<br/><h6>**klauzula zmiany zamówienia sprzedaży**</h6>Zasady, które upoważniają strony do modyfikowania warunków zamówienia sprzedaży i kontrolowania procesów przetwarzania zamówień i płatności.<br/><h6>**klauzula zmiany zamówienia zakupu**</h6>Zasady, które upoważniają strony do modyfikowania warunków zamówienia zakupu oraz do kontroli przetwarzania zamówień.<br/><h6>**klucz alokacji produktów**</h6>Grupa w ramach rodziny produktów używana do prognozowania i planowania popytu.<br/><h6>**klucz redukcji**</h6>Metoda służąca do zwiększania lub zmniejszania wymagań prognozy w planowaniu głównym na podstawie wartości procentowych zdefiniowanych przez użytkownika, które są stosowane w konkretnych okresach.<br/><h6>**kod licencji**</h6>Alfanumeryczny klucz, który daje stronie prawo do używania oprogramowania lub składników oprogramowania zgodnie z warunkami umowy licencyjnej i który aktywuje i dezaktywuje moduły oprogramowania, możliwości oprogramowania i funkcje oprogramowania.<br/><h6>**kod waluty**</h6>Alfanumeryczny identyfikator reprezentujący jednostkę waluty.<br/><h6>**komórka robocza**</h6>Grupa zasobów, która uczestniczy w działaniu przepływu produkcji.<br/><h6>**konfiguracja produktu oparta na wymiarach**</h6>Technologia konfiguracji używana do tworzenia wariantów produktu przez wybieranie wartości wymiarów produktu.<br/><h6>**konstruktor**</h6>Narzędzie programu Visual Studio służące do tworzenia, aktualizowania i sprawdzania elementów modelu.<br/><h6>**konto bilansowe**</h6>Konto opisujące zmiany wartości ujmowanej w bilansie.<br/><h6>**konto księgowe**</h6>Klasyfikator utworzony z kombinacji wartości konta głównego i wartości innych wymiarów finansowych, wymieniony w planie kont i używany do klasyfikowania konsekwencji finansowych działania gospodarczego.<br/><h6>**kontrola budżetu**</h6>Praktyka autoryzowania rozchodów tylko wtedy, gdy środki budżetu można zarezerwować na pokrycie przyszłych zobowiązań z tytułu płatności.<br/><h6>**koszt stały**</h6>Koszt, który nie zależy od zmian mocy produkcyjnych ani możliwości dostaw produktu.<br/><h6>**księgowanie**</h6>Rejestrowanie wartości pieniężnej zdarzenia gospodarczego na określonym koncie lub podsumowanie i przeklasyfikowanie ogólnych i pomocniczych zapisów na koncie w arkuszu na ogólne i pomocnicze zapisy na koncie księgowym.<br/><h6>**KWS (koszt własny sprzedaży)**</h6>Kategoria księgowa używana do sumowania konsekwencji finansowych wytwarzania produktów i prowadzenia zapasów.<br/><h3>**L**</h3><h6>**lista składowa (BOM)**</h6>Wykaz materiałów i ich ilości, które są wymagane do wytworzenia jednego produktu.<br/><h3>**M**</h3><h6>**międzyfirmowe**</h6>Operacje występujące między co najmniej dwiema osobami prawnymi stanowiącymi część tej samej organizacji, która konsoliduje wszystkie podmioty prawne, lub odnoszące się do takich osób prawnych.<br/><h6>**model budżetu**</h6>Struktura planowania używana do planowania alokacji środków budżetu i rozchodów.<br/><h6>**model przepływu produkcji**</h6>Reprezentacja zdolności produkcyjnej zapewnionej przez grupę komórek roboczych w procesie przepływu produkcji.<br/><h6>**model**</h6>Model zawiera elementy kodu i metadane odwołania. Tworzy się go i kontroluje w programie Visual Studio.<br/><h3>**N**</h3><h6>**nakładanie**</h6>Metoda dostosowywania kodu źródłowego poprzez wprowadzenie nowego kodu źródłowego, który przesłania domyślny kod źródłowy.<br/><h6>**NBV (wartość księgowa netto)**</h6>Wartość środka trwałego obliczana jako różnica między pierwotnym kosztem środka trwałego i jego umorzeniem.<br/><h3>**O**</h3><h6>**obciążenie zdolności produkcyjnych**</h6>Maksymalna ilość zaplanowanej pracy, którą może wykonać gniazdo produkcyjne na wymaganym poziomie zdolności produkcyjnych.<br/><h6>**obowiązki**</h6>W modelu bezpieczeństwa jest to zestaw uprawnień dostępu do aplikacji, które użytkownik musi mieć, aby wykonywać swoje obowiązki.<br/><h6>**obszar roboczy**</h6>Strona z przeglądem jednego z działań wykonywanych przez użytkownika. Na stronie są używane kafelki, listy i wykresy w celu wyświetlania pracy oczekującej i pokrewnych danych z wielu źródeł. Na stronie wyróżnione są częste zadania powiązane z tymi danymi. Kafelki wyświetlane w sekcji podsumowania obszaru roboczego są również wyświetlane w powiązanej sekcji na pulpicie nawigacyjnym.<br/><h6>**odchylenie ilości**</h6>Różnica między zamówioną ilością produktu i przyjętą ilością produktu, gdy nie oczekuje się żadnych więcej przyjęć.<br/><h6>**odchylenie kosztów**</h6>Różnica między kosztem oczekiwanym i rzeczywistym.<br/><h6>**odrębny produkt**</h6>Produkt, który można unikatowo zidentyfikować.<br/><h6>**oferta sprzedaży**</h6>Dokument źródłowy z ofertą dostarczenia pewnej ilości produktu za określoną cenę i w określonym terminie w odpowiedzi na zapytanie ofertowe w procesie sprzedaży.<br/><h6>**oferta zakupu**</h6>Dokument źródłowy zawierający ofertę kupna pewnej ilości produktu za określoną cenę i do określonego dnia w odpowiedzi na zapytanie ofertowe w procesie zaopatrzenia.<br/><h6>**okres cyklu budżetu**</h6>Przedział czasu podany jako liczba okresów kalendarza obrachunkowego. Okres budżetowy może różnić się od okresu księgowego.<br/><h6>**okres prolongaty**</h6>Okres po określonej dacie, w którym można zrealizować zobowiązanie bez ponoszenia kary.<br/><h6>**okres przydatności**</h6>Okres, w którym produkt zachowuje optymalną jakość lub cechę charakterystyczną.<br/><h6>**okres wiekowania**</h6>Liczba dni w okresie używanym do raportowania zaległego salda płatności klienta.<br/><h6>**ośrodek wypracowujący środki pieniężne**</h6>Najmniejsza grupa klasyfikowanych zasobów, która wypracowuje środki pieniężne niezależnie od innych zasobów w organizacji. Te grupy zasobów są używane do mierzenia odpisów z tytułu utraty wartości, które zostaną poniesione.<br/><h6>**oznaczanie transakcji**</h6>Proces śledzenia ilości potrzebnej pozycji do jej źródła.<br/><h3>**P**</h3><h6>**pakiet**</h6>Kombinacja pewnej liczby produktów przeznaczonych do sprzedaży jako jedna jednostka.<br/><h6>**pakiet**</h6>Pakiet to możliwa do utworzenia i wdrożenia jednostka obejmująca jeden lub kilka modeli.<br/><h6>**partia do przeniesienia**</h6>Ilość jednej lub kilku pozycji, które są przenoszone lub mogą być przeniesione.<br/><h6>**plan kont**</h6>Lista kont głównych.<br/><h6>**planowanie główne**</h6>Proces generowania harmonogramu dopasowania podaży do popytu.<br/><h6>**planowanie zdolności produkcyjnych**</h6>Procedura określania wymagań dotyczących zdolności produkcyjnej zasobu w celu zaspokojenia zapotrzebowania na przyszłą produkcję w konkretnych okresach.<br/><h6>**płynność**</h6>Zdolność strony do rozliczania bieżących zobowiązań za pomocą bieżących aktywów.<br/><h6>**podsumowanie przyjęć**</h6>Dokument biznesowy z podsumowaniem produktów, które kupujący odbiera od dostawcy.<br/><h6>**podział obowiązków**</h6>Zasada projektowania używana do zmniejszenia ryzyka nadużyć finansowych, nieprawidłowości i błędów, która oddziela obowiązki w zakresie rejestrowania, weryfikacji, autoryzacji, opieki nad aktywami oraz okresowych przeglądów w przypadku osób, które uczestniczą w transakcjach gospodarczych, dokumentują je lub rejestrują ich finansowe konsekwencje.<br/><h6>**powiązania zlecenia z popytem źródłowym**</h6>Zdarzenie przepływu zasobów, które sygnalizuje popyt na produkt.<br/><h6>**pracownik**</h6>Osoba, która przyjmuje rolę pracownika etatowego lub zleceniobiorcy i jest opłacana w zamian za świadczenie usług.<br/><h6>**produkt główny**</h6>Standardowe lub funkcjonalne przedstawienie produktu, które stanowi podstawę do konfigurowania wariantów produktu.<br/><h6>**produkt masowy**</h6>Produkt typu Formuła wprowadzony do działania dostawy produktu.<br/><h6>**produkt towarzyszący**</h6>Pozycja wyprodukowana wspólnie z inną pozycją.<br/><h6>**produkt typu Formuła**</h6>Wynik wsadowego procesu sterowanego przez formułę.<br/><h6>**produkt**</h6>Fizyczne produkty powstałe w wyniku działania.<br/><h6>**prognoza popytu**</h6>Przewidywanie przyszłego popytu na produkt.<br/><h6>**prognozowanie popytu**</h6>Proces biznesowy polegający na szacowaniu przyszłego popytu oraz tworzeniu prognozy popytu na podstawie danych historycznych transakcji.<br/><h6>**prospekt**</h6>Uczestnik z potencjalną zdolnością do świadczenia usługi lub prawdopodobnej przyszłej korzyści ekonomicznej na rzecz jednostki prawnej.<br/><h6>**przepływ Kanban**</h6>Definiuje kolejność działań wykonywanych dla kart Kanban utworzonych dla reguły Kanban.<br/><h6>**przepływ produkcji**</h6>Proces produkcji zaprojektowany przy użyciu zasad lean manufacturing.<br/><h6>**Przewodnik zadania**</h6>Kontrolowane, wspomagane przejście przez kroki w rejestrowaniu zadania. Przewodnik zadania prowadzi użytkownika przez zarejestrowane działanie. Wszystkie zachowania dotyczące zabezpieczeń, danych i aplikacji są takie same, niezależnie od tego, czy użytkownik korzysta z Przewodnika zadania. Przewodnik zadania korzysta z tych samych instrumentów co Rejestrator zadań, aby ustalić, kiedy użytkownik ukończył zamierzony krok, i wyświetlić monit o podjęcie następnego kroku z rejestrowanego zadania.<br/><h6>**przyjazne zaokrąglanie**</h6>Praktyka marketingowa ustalania cen przy użyciu liczb nieparzystych, które są minimalnie mniejsze niż ich najbliższe zaokrąglenie.<br/><h6>**przyjęcie produktu**</h6>Dokument źródłowy zaświadczający o przyjęciu zamówionych produktów, przyjęciu zwróconych produktów lub przyjęciu produktów w ramach konsygnacji.<br/><h6>**PTU (podatek od towarów i usług, GST)**</h6>Podatek od wartości dodanej (VAT) pobierany w niektórych krajach/regionach.<br/><h6>**pulpit nawigacyjny**</h6>Typowa strona początkowa w rozwiązaniu Finance and Operations. Na pulpicie nawigacyjnym jest wyświetlana sekcja każdego obszaru roboczego, do którego użytkownik ma dostęp. W każdej sekcji są wyświetlane kafelki z sekcji podsumowania w powiązanym obszarze roboczym. Pulpit nawigacyjny składa się z nazwy i sekcji z kafelkami.<br/><h3>**R**</h3><h6>**reguła Kanban**</h6>Reguła w systemie lean manufacturing, która realizuje zasady planowania i uzupełnienia zapasów przez kontrolowanie sposobu koordynowania działań procesu i transferu w przepływach produkcji.<br/><h6>**reguła kontroli budżetu**</h6>Zapis decyzji biznesowej w celu sprawdzenia ustalonych i rzeczywistych rozchodów względem dostępnych środków budżetowych alokowanych na działania szczegółowe lub zagregowane, zdefiniowany przez prawidłowe kombinacje wartości wymiarów kontroli budżetu.<br/><h6>**reguła księgowania**</h6>Reguła w systemie księgowania, która kontroluje zasady, metody i procedury klasyfikacji, rejestrowania i raportowania finansowych konsekwencji zdarzeń księgowych.<br/><h6>**rejestr**</h6>Zapis używany do rejestrowania operacyjnych, prawnych i finansowych konsekwencji zdarzenia przepływu zasobów w systemie księgowym.<br/><h6>**Rejestrator zadań**</h6>Narzędzie instalowane fabrycznie w rozwiązaniu Finance and Operations. Rejestruje ono wszystkie zdarzenia wprowadzane przez użytkownika w interfejsie użytkownika rozwiązania Finance and Operations, które zostały wykonane na serwerze, w tym dodane wartości, zmienione ustawienia, usunięte dane itp.<br/><h6>**Rejestrowanie zadania**</h6>Plik zawierający akcje i adnotacje zarejestrowane po uruchomieniu Rejestratora zadań w rozwiązaniu Finance and Operations.<br/><h6>**relacja produktu**</h6>Odwołanie do grupy alokacji produktów lub produktu i jego wymiarów produktu w regule Kanban.<br/><h6>**rezerwacja środków w budżecie**</h6>Dokument często używany przez podmioty z sektora publicznego do odkładania środków lub oznaczania ich jako zabudżetowane, aby nie były dostępne do innych celów.<br/><h6>**rodzina produktów**</h6>Unikatowa grupa towarów, usług lub praw, które są objęte tymi samymi działaniami produkcji lub dostawy albo są oferowane w tych samych segmentach rynku. W rozwiązaniu Finance and Operations taka grupa jest reprezentowana za pomocą klucza alokacji prognozy.<br/><h6>**rola zabezpieczeń**</h6>Zdefiniowany zestaw uprawnień dostępu do aplikacji. Rola zabezpieczeń przypisana do użytkownika określa zadania, które użytkownik może wykonywać, i części interfejsu użytkownika, które użytkownik może przeglądać. Każdy użytkownik musi mieć przypisaną co najmniej jedną rolę zabezpieczeń w celu uzyskania dostępu do systemu.<br/><h6>**rozszerzenie**</h6>Dostosowywanie aplikacji przez dodanie funkcjonalności do istniejącego kodu.<br/><h3>**S**</h3><h6>**sekwencja**</h6>Kolejność przetwarzania zadań lub wykonywania operacji w zakładzie produkcyjnym w ramach realizacji celów.<br/><h6>**sprawozdanie finansowe**</h6>Raport obejmujący informacje finansowe i sytuację finansową organizacji.<br/><h6>**strona**</h6>Osoba lub organizacja, która uczestniczy w działaniach gospodarczych.<br/><h6>**strumień wartości**</h6>Jednostka operacyjna, która kontroluje co najmniej jeden przepływ produkcji.<br/><h6>**system zarządzania dokumentami**</h6>Usługa aplikacji do przechowywania i obsługi dokumentów w organizacji.<br/><h3>**T**</h3><h6>**technologia konfigurowania wariantów**</h6>Metoda modelowania produktów głównych i wyszukiwania konfiguracji wariantów produktu.<br/><h6>**trzyelementowe zasady uzgadniania**</h6>Zasady uzgadniania, które wymagają dopasowania jednej lub kilku cen z faktury od dostawcy do jednej lub kilku cen zamówienia zakupu oraz dopasowania jednej lub kilku ilości z faktury od dostawcy do jednej lub kilku ilości z dokumentu przyjęcia produktów.<br/><h3>**U**</h3><h6>**umowa sprzedaży**</h6>Dokument źródłowy zawierający umowę między dwiema lub więcej stronami opartą na ustaleniu, że strona sprzedająca zobowiązuje się do sprzedaży określonej ilości lub wartości produktu przez pewien czas w zamian za korzystne ceny i rabaty.<br/><h6>**uprawnienie obiektu**</h6>Dozwolona operacja tworzenia, odczytu, aktualizacji, usunięcia lub wykonania na obiekcie zabezpieczanym.<br/><h6>**uzgadnianie faktur**</h6>Praktyka dopasowywania cen i ilości produktu na fakturze od dostawcy z zamówieniami zakupu i dokumentami przyjęcia produktów.<br/><h6>**uzgodnienie rachunku bankowego**</h6>Praktyka uzgodnienia konta księgowego przedstawiająca rachunek bankowy przez dopasowanie zapisów na koncie księgowym do zapisów wyciągu bankowego.<br/><h6>**uzgodnienie**</h6>Praktyka korygowania co najmniej dwóch kont lub zestawień w taki sposób, aby dane liczbowe były zgodne.<br/><h3>**V**</h3><h6>**VAT (podatek od towarów i usług)**</h6>Podatek od produktów na każdym etapie ich produkcji naliczany na podstawie wartości dodanej podczas tego etapu.<br/><h3>**W**</h3><h6>**waluta o stałym kursie wymiany**</h6>Waluta, która ma stały kurs wymiany w stosunku do innej waluty.<br/><h6>**wariant produktu**</h6>Konfiguracja produktu głównego.<br/><h6>**wartość wymiaru finansowego**</h6>Element danych w domenie wymiaru finansowego.<br/><h6>**wdrażalny pakiet**</h6>Metoda wdrażania używana w teście akceptacji użytkownika (UAT) i środowiskach produkcyjnych.<br/><h6>**weksel**</h6>Dokument źródłowy, który zaświadcza o bezwarunkowej zgodzie strony trzeciej na zapłatę drugiej stronie, gdy tego zażąda.<br/><h6>**weryfikacja adresu**</h6>Usługa świadczona przez operatora karty kredytowej, który sprawdza, czy adres rozliczeniowy podany przez posiadacza karty jest zgodny z informacjami w rejestrze banku wystawiającego kartę.<br/><h6>**wiekowanie**</h6>Proces klasyfikowania okresów według wieku.<br/><h6>**wycena**</h6>Proces obliczania, przypisywania i alokowania kosztu zasobów ekonomicznych nabytych, wyprodukowanych lub dostarczanych przez organizację.<br/><h6>**wymaganie źródłowe**</h6>Ilość produktu udokumentowana w wierszu dokumentu źródłowego, która tworzy wymaganie oznaczania transakcji.<br/><h6>**wymiar finansowy**</h6>Klasyfikator danych finansowych utworzony na podstawie stron, lokalizacji, produktów i działań w organizacji i używany do sprawozdawczości zarządczej.<br/><h6>**wymiar kontroli budżetu**</h6>Kombinacja wartości aktywnych wymiarów finansowych używana do alokowania środków budżetu w celu zapłaty za planowane działania.<br/><h6>**wymiar produktu**</h6>Atrybuty rozmiaru, koloru lub konfiguracji produktu, które są używane w konfiguracji opartej na wymiarach produktu.<br/><h6>**wystawca**</h6>Osoba, która tworzy dokument źródłowy, aby zainicjować żądanie zasobów ekonomicznych.<br/><h6>**wytwarzanie typu lean manufacturing**</h6>Filozofia, według której operacje produkcyjne promują proste przepływy produkcji i działania biznesowe.<br/><h3>**Z**</h3><h6>**zadanie w systemie Kanban**</h6>Działanie procesu lub transferu w przepływie produkcji, które zostanie wywołane przez kartę Kanban.<br/><h6>**zaplanowany popyt międzyfirmowy**</h6>Przewidywane zapotrzebowanie na produkt ze strony firmy, która przyjmuje rolę dostawcy. Planowane zapotrzebowanie jest generowane z planowanego zapotrzebowania na produkt zgłoszonego przez jednostkę prawną bliżej odbiorcy.<br/><h6>**zapotrzebowanie na zakup**</h6>Dokument źródłowy z żądaniami produktów, który umożliwia ich przedłożenie do przeglądu i użycie do autoryzowania zakupu przez organizację zakupów.<br/><h6>**zdarzenie**</h6>Zdarzenie umożliwia klasie lub obiektowi powiadamianie innych klas lub obiektów, gdy wydarzy się coś interesującego.<br/><h6>**zlecenie produkcyjne**</h6>Dokument źródłowy zawierający wymagania dotyczące wyprodukowania towarów w celu zaspokojenia popytu.<br/><h6>**zleceniobiorca**</h6>Rola przyjmowana przez osobę, która uczestniczy w relacji zleceniobiorca-pracodawca z firmą.<br/><h6>**zleceniodawca**</h6>Osoba, która żąda zasobów ekonomicznych.<br/><h6>**ZO (zapytanie ofertowe)**</h6>Dokument źródłowy z zaproszeniem do złożenia oferty na dostarczenie ilości produktu za określoną cenę i do określonego dnia.<br/><h6>**zużycie w ramach zadania w systemie Kanban**</h6>Wycofanie składników produktu z magazynu w celu ukończenia zadań produkcji w systemie Kanban.<br/>
