---
title: "Klient rozwiązania Finance and Operations — często zadawane pytania"
description: "Ten artykuł zawiera odpowiedzi na często zadawane pytania dotyczące klienta programu Microsoft Dynamics 365 for Finance and Operations."
author: jasongre
manager: AnnBe
ms.date: 10/23/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: sericks
ms.search.scope: Core, Operations
ms.custom: 12334
ms.assetid: a9a57f0e-a67c-46b1-83c9-5d6350fb3b86
ms.search.region: Global
ms.author: jasongre
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 2771a31b5a4d418a27de0ebe1945d1fed2d8d6d6
ms.openlocfilehash: 658d5a1a031f2292dbd445fa7fb345be01c61947
ms.contentlocale: pl-pl
ms.lasthandoff: 11/03/2017

---

# <a name="finance-and-operations-client-faq"></a>Klient rozwiązania Finance and Operations — często zadawane pytania

[!include[banner](../includes/banner.md)]


Ten artykuł zawiera odpowiedzi na często zadawane pytania dotyczące klienta programu Microsoft Dynamics 365 for Finance and Operations.

<a name="why-arent-symbols-loaded-when-i-use-finance-and-operations"></a>Dlaczego symbole nie ładują się, gdy używam programu Finance and Operations?
-----------------------------------------------------------------

Ustawienia zabezpieczeń w Twojej przeglądarce mogą uniemożliwiać prawidłowe ładowanie symboli. Aby rozwiązać ten problem, spróbuj wykonać następujące kroki:

-   Jeśli występują problemy w przeglądarce Internet Explorer, kliknij przycisk **Narzędzia** i wybierz polecenie **Opcje internetowe**.  W oknie dialogowym Opcje internetowe na karcie **Prywatności** kliknij przycisk **Poziom niestandardowy** i upewnij się, że jest zaznaczona opcja **Pobieranie czcionek**.
-   Być może trzeba też dodać witrynę systemu Finance and Operations do listy zaufanych witryn.

## <a name="i-miss-the-ribbon-from-dynamics-ax-2012-can-i-keep-action-pane-tabs-open-all-the-time"></a>Nie widzę wstążki, która była w systemie Dynamics AX 2012. Czy karty w okienku akcji mogą być cały czas widoczne?
Ta funkcja powinna niedługo znaleźć się w systemie. Użytkownicy będą mogli określić, że karty okienek akcji mają być otwarte przez cały czas. Karty będą się chowały, gdy nie będą używane, aby zyskać więcej miejsca na ekranie.

## <a name="why-do-i-sometimes-see-different-shortcut-menus-when-i-right-click"></a>Dlaczego czasami po kliknięciu prawym przyciskiem myszy pojawiają się różne menu skrótów?
Jeśli klikniesz prawym przyciskiem myszy w edytowalnym polu (lub jeśli zostanie wybrany tekst), zostanie wyświetlone menu skrótów w przeglądarce. To menu umożliwia dostęp do poleceń **Wytnij**, **Kopiuj** i **Wklej**. Nie możemy umieścić tych poleceń w menu skrótów w programie Finance and Operations, ponieważ, ze względów bezpieczeństwa, przeglądarki nie zezwalają dostęp do schowka systemu z poziomu programu.

Kliknięcie prawym przyciskiem myszy etykiety pola lub wartości formantu tylko do odczytu powoduje wyświetlenie menu skrótów programu Finance and Operations.

Aby ułatwić dostęp za pomocą klawiatury, planujemy w przyszłości wprowadzić skrót klawiaturowy, który będzie otwierał menu skrótów programu Finance and Operations.

## <a name="where-is-the-view-details-functionality-in-finance-and-operations"></a>Gdzie w programie Finance and Operations znajduje się funkcja Wyświetl szczegóły?
Opcję **Wyświetl szczegóły** można wyświetlić na kilka sposobów:

-   Jeśli formant ma funkcję **Wyświetl szczegóły** oraz jeśli formant ma wartość, ta wartość jest wyświetlana jako hiperłącze. Można kliknąć hiperłącze, aby otworzyć stronę zawierającą szczegółowe informacje.
-   Funkcja **Wyświetl szczegóły** jest również opcją w menu skrótów programu Finance and Operations. Więcej informacji o tym, kiedy menu skrótów programu Finance and Operations są wyświetlane po kliknięciu prawym przyciskiem myszy, można znaleźć w poprzedniej sekcji.





