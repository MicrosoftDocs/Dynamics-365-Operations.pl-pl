---
title: Funkcje i możliwości aplikacji Attract
description: W tym temacie opisano funkcje aplikacji Attract służące do zarządzania procesem zatrudniania nowych pracowników.
author: rschloma
manager: AnnBe
ms.date: 08/01/2017
ms.topic: article
ms.prod: ''
ms.service: dynamics-365-talent
ms.technology: ''
audience: Application User
ms.reviewer: rschloma
ms.search.scope: Core, Talent
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2017-07-01
ms.dyn365.ops.version: AX 7.0.0
ms.openlocfilehash: dd65def0006445da1a8d07577cf5ef05178c19bd
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: pl-PL
ms.lasthandoff: 01/29/2019
ms.locfileid: "305792"
---
# <a name="attract-features-and-capabilities"></a>Funkcje i możliwości aplikacji Attract

[!include [banner](includes/banner.md)]

Aplikacja Attract udostępnia funkcje zarządzania procesem zatrudniania nowych pracowników. Kandydatów można dodawać do otwartych funkcji, a następnie przekazywać na kolejne etapy do momentu, aż kandydat otrzyma ofertę albo zostanie odrzucony. Na każdym etapie kandydaci przechodzą przez działania takie jak rozmowa telefoniczna umożliwiająca wstępną selekcję, ocena i rozmowa kwalifikacyjna. Po złożeniu podania kandydaci otrzymują wiadomość e-mail z zaproszeniem do zarejestrowania w aplikacji Attract, gdzie mogą śledzić stan funkcji i swojego zgłoszenia. Mogą także reagować na wszelkie przypisane im zadania.

W tym temacie opisano funkcje udostępniane przez aplikację Attract.

## <a name="attract-dashboard"></a>Pulpit nawigacyjny aplikacji Attract
Na pulpicie nawigacyjnym członkowie zespołu rekrutacyjnego mogą wyświetlać szczegóły funkcji, w które są zaangażowani. Także w pulpicie nawigacyjnym menedżer zatrudniający lub osoba rekrutująca może dodawać nowe funkcje do aplikacji Attract, tworząc je indywidualnie lub importując wszystkie naraz z arkusza programu Microsoft Excel.

## <a name="jobs"></a>Funkcje
Na stronie **Funkcja** można wyświetlić i edytować informacje takie jak opis funkcji i lokalizacja funkcji. Strona **Funkcja** umożliwia także zebranie zespołu rekrutacyjnego oraz dodawanie lub zmianę osób rekrutujących i osób prowadzących rozmowy kwalifikacyjne. Na stronie **Stanowisko** można także dodać nowych kandydatów.

## <a name="candidates"></a>Kandydaci
Kandydatów można dodać do funkcji pojedynczo lub przesłać ich większą liczbę w arkuszu programu Excel. Wszyscy kandydaci są automatycznie dodawani do etapu Zgłoszenie, który jest pierwszym etapem w procesie rekrutacji na każdą funkcję. Na tym etapie można wyświetlać wszystkie informacje ze zgłoszenia kandydata oraz nimi zarządzać. Można przesłać i wyświetlić dodatkowe dokumenty razem z informacjami kontaktowymi, takimi jak adresy e-mail, numery telefonów i łącza do kont w sieciach społecznościowych. Jeśli kandydat podał łącze do swojego profilu w serwisie LinkedIn, a skonfigurowano integrację z LinkedIn, zostanie wyświetlony profil kandydata. (Integracja z serwisem LinkedIn wymaga licencji na usługę LinkedIn Recruiter).

## <a name="stages"></a>Etapy
Aplikacja Attract udostępnia wstępnie zdefiniowany proces rekrutacji zawierający cztery podstawowe etapy: Zgłoszenie, Wstępna selekcja, Rozmowa kwalifikacyjna i Oferta. Nowi kandydaci rozpoczynają od etapu Zgłoszenie, na którym sprawdzany jest ich życiorys, list motywacyjny, portfolio oraz inne dokumenty zgłoszenia. Z tego etapu można przesunąć kandydatów do etapu Wstępna selekcja, w którym są zapraszani do rozmowy telefonicznej lub rozmowy wideo w aplikacji Skype. Menedżer zatrudniający i osoba rekrutująca mogą przekazać opinię o kandydatach i przenieść ich do kolejnego etapu, którym jest Rozmowa kwalifikacyjna. Wtedy planuje się osobiste rozmowy kwalifikacyjne z dostępnymi członkami zespołu rekrutacyjnego. Mogą to być rozmowy indywidualne lub grupowe o różnym czasie trwania. Po zakończeniu rozmów następuje zebranie i sprawdzenie opinii zespołu ds. rozmów. Wybrani kandydaci są następnie przekazywani do ostatniego etapu, czyli Oferta. Na tym etapie jest przygotowywana i składana oferta, którą kandydat czyta i aprobuje lub nie.

## <a name="candidate-app"></a>Aplikacja dla kandydatów
Gdy tylko kandydat zostanie dodany do funkcji, otrzymuje wiadomość e-mail z łączem do pobrania aplikacji internetowej. Aplikacja przekazuje szczegółowe informacje o funkcji i służy do komunikowania się z zespołem rekrutacyjnym. Kandydaci mogą także za pomocą aplikacji przesłać informacje o swojej dostępności do rozmów kwalifikacyjnych.
