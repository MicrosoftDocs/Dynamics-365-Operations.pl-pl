---
title: Tworzenie atrakcyjnych materiałów związanych z wdrażaniem do pracy
description: Jeżeli wdrażanie do pracy zostało przeprowadzone prawidłowo, ułatwia pracownikom zyskanie poczucia przynależności do organizacji.
author: andreabichsel
manager: ''
ms.date: 11/14/2017
ms.topic: article
ms.prod: ''
ms.service: dynamics-365-talent
ms.technology: ''
ms.search.form: HcmCourseType, HcmCourseTypeGroup, HRMCourseTable
audience: Application User
ms.reviewer: anbichse
ms.search.scope: Core, Operations, Talent
ms.search.region: Global
ms.author: anbichse
ms.search.validFrom: 2017-06-30
ms.dyn365.ops.version: Talent July 2017 update
ms.openlocfilehash: 805f74a0cf618254b7d5fb9a1195dc75832dc0ca
ms.sourcegitcommit: 608e68b603afef9eb98d8fb25e90109c2473ef87
ms.translationtype: HT
ms.contentlocale: pl-PL
ms.lasthandoff: 03/19/2019
ms.locfileid: "859835"
---
# <a name="create-an-engaging-onboarding-experience"></a>Tworzenie atrakcyjnych materiałów związanych z wdrażaniem do pracy

[!include [banner](includes/banner.md)]

Efektywnie przeprowadzone wdrażanie do pracy ułatwia pracownikom skuteczne wykonywanie obowiązków, a także zyskanie poczucia przynależności do nowego stanowiska. Wdrażanie do pracy pomaga nowym pracownikom szybciej i dokładniej zrozumieć nową rolę niż w inny sposób i przyspiesza nawiązanie relacji ułatwiających odniesienie sukcesu. Natomiast nieefektywne wdrażanie do pracy może spowodować, że pracownicy będą kwestionować swoją decyzję o dołączeniu do organizacji. Badanie przeprowadzone przez firmę Gartner w 2014 roku wykazało, że niemal jedna trzecia z 1005 ankietowanych, którzy zrezygnowali z pracy w ciągu pierwszych sześciu miesięcy zrobiło to z powodu niejasnych wskazówek kierownictwa, nieskutecznego szkolenia lub ponieważ nie nawiązali efektywnych relacji w nowym środowisku.

## <a name="have-an-onboarding-program-in-place"></a>Dostępność programu wdrażania do pracy
Ważne jest, aby zrozumieć jak i pod jakim względem można usprawnić proces wdrażania do pracy. Następujące pytania mogą ułatwić analizę i usprawnić proces wdrażania do pracy w sposób systematyczny.

- Jaki jest wskaźnik rotacji?
- Czy nowi pracownicy pomyślnie wykonują wszystkie wymagane zadania związane z wdrażaniem do pracy?
- Ile czasu trwa wdrożenie nowego pracownika?
- Jak nowi pracownicy określają poziom satysfakcji?

Nie należy oczekiwać z wdrożeniem pracownika do pierwszego dnia pracy. Wdrażanie do pracy powinno rozpocząć się po określeniu dnia rozpoczęcia pracy. Często jest to nazywane wdrażaniem wstępnym. Daje to możliwość utrzymania wysokiego poziomu satysfakcji z decyzji o dołączeniu do firmy, podtrzymania relacji oraz zaprezentowania kultury i wartości firmy.

Jednym z najważniejszych działań dotyczących wdrażania wstępnego jest przygotowanie pracowników do pierwszego dnia pracy. Może to być dla nich stresujący czas. Należy ograniczyć stres, tworząc listę kontrolną i plan na pierwszy dzień.

### <a name="what-to-include-in-a-checklist"></a>Co powinna zawierać lista kontrolna

- Co należy zabrać ze sobą:, np. identyfikator ze zdjęciem i informacje bankowe.
- Zasady dotyczące ubioru, jeżeli obowiązują w firmie.
- Sposób dojścia do biura.
- Imię i nazwisko osoby kontaktowej lub lepiej osoby polecającej.
- Wszystkie podręczniki i zasady, które powinni przeczytać.

**Premia**

- Wyślij im przedmioty z logo firmy, na przykład koszulkę lub kubek.
- Wyślij powitalne wiadomości wideo od zespołu.
- Dodaj spersonalizowane powitanie od dyrektora generalnego lub innego członka zarządu.
- Spraw, aby pierwszy dzień był wyjątkowy.

Nie dopuść, aby nowy pracownik kwestionował decyzję o dołączeniu do firmy, powodując niekorzystne pierwsze wrażenie pierwszego dnia.

## <a name="create-a-good-first-impression"></a>Stwarzanie dobrego pierwszego wrażenia

Utwórz plan na pierwszy dzień i udostępnij go nowemu pracownikowi. Nie koncentruj się tylko na wdrożeniu. Stwórz przyjazną atmosferę, przedstaw go pracownikom i oprowadź po biurze. Bądź w kontakcie z innymi pracownikami. Poinformuj ich o nowej osobie zatrudnionej w firmie. Nie pomijaj pracowników działu IT, księgowości i innych działów administracyjnych. Upewnij się, że nowi pracownicy mają wszystko, czego trzeba, aby rozpocząć pracę. Obejmuje to miejsce pracy, komputer i wymagane poświadczenia, oprogramowanie i narzędzia. Skoncentruj się na relacjach, a nie na dokumentach.

Relacje mają kluczowe znaczenie dla szybkiego rozpoczęcia pracy przez nowych pracowników. Co ważniejsze pomagają stworzyć poczucie wspólnoty i przynależności do firmy.

- Wybierz eksperta lub lidera w firmie i wyznacz go na asystenta ds. wdrożenia do pracy.
- Dołącz nowych pracowników do społeczności i grup zainteresowania dotyczącymi pracy. To doskonały sposób na znalezienie trenerów lub mentorów.
- Udostępnij profile członków zespołu (najlepiej wcześniej), aby przyspieszyć komunikację, udostępnianie wiedzy i pracę w grupie.
- Nie zapomnij o grupach społecznościach lub wydarzeniach zgodnych z celami osobistymi pracownika.

## <a name="provide-training"></a>Zapewnienie szkolenia

Zapewnij nowemu pracownikowi poczucie bezpieczeństwa i narzędzia potrzebne, aby odnieść sukces. Należy zacząć od precyzyjnego określenia obowiązków i oczekiwań dotyczących sposobu ich realizacji. Następnie opracuj plan szkolenia, który koncentruje się na umiejętnościach potrzebnych do spełnienia oczekiwań. Nie koncentruj się tylko na szkoleniu związanym ze zgodnością z przepisami.

## <a name="set-clear-milestones"></a>Określ zrozumiałe etapy działania

Określ zrozumiałe punkty kontrolne i sposób przekazywania opinii między Tobą a nowym pracownikiem. Zapewnij jak najwięcej możliwości interwencji i korekty działań. Należy rozwiązać problemy zanim staną się poważne lub, co gorsza, doprowadzą do rezygnacji z pracy.

Zaplanuj indywidualne spotkanie z nowym pracownikiem przed końcem pierwszego tygodnia pracy. To doskonała okazja do omówienia oczekiwań, sposobów pracy i rozwoju zawodowego.

Określ cele na 30, 60 i 90 dni dla najnowszych członków zespołu. Po określeniu celów regularnie sprawdzaj postępy w ich realizacji.

## <a name="measure-and-optimize"></a>Analiza i optymalizacja

Przy wprowadzaniu nowego programu wdrażania do pracy zwróć szczególną uwagę na poniższe pytania. 

- Czy wskaźniki rotacji poprawiają się?
- Czy poziom satysfakcji wśród nowych pracowników zwiększa się? 

Przeanalizuj te szczegóły i wprowadź niewielkie ulepszenia dotyczące każdego nowego pracownika.

