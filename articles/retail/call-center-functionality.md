---
title: "Funkcja Biuro obsługi"
description: "Ten artykuł zawiera omówienie funkcji biura obsługi dostępnych w programie Microsoft Dynamics 365 for Retail."
author: josaw1
manager: AnnBe
ms.date: 06/20/2017
ms.topic: article
ms.prod: 
ms.service: dynamics-365-retail
ms.technology: 
audience: Application User
ms.reviewer: josaw
ms.search.scope: Core, Operations, Retail
ms.custom: 16361
ms.assetid: c8ed2ba4-8d06-4d99-9728-2a83e6d95ca9
ms.search.region: global
ms.search.industry: Retail
ms.author: josaw
ms.search.validFrom: 2016-02-28
ms.dyn365.ops.version: AX 7.0.0, Retail July 2017 update
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 00d24e9933d087f150ec5270da94ad911423824d
ms.contentlocale: pl-pl
ms.lasthandoff: 09/29/2017

---

# <a name="call-center-functionality"></a>Funkcje biura obsługi

[!include[banner](includes/banner.md)]


Ten artykuł zawiera omówienie funkcji biura obsługi dostępnych w programie Microsoft Dynamics 365 for Retail.

Program Dynamics 365 for Retail obsługuje też biura obsługi jako typ kanału sieci sprzedaży. W biurze obsługi pracownicy przyjmują zamówienia od odbiorców przez telefon i tworzą zamówienia sprzedaży. Funkcja centrum obsługi zawiera funkcje, które zostały zaprojektowane z myślą o ułatwieniu zbierania zamówień teleficznych i obsługi klienta w trakcie procesu realizacji zamówienia. Na przykład pracownicy biura obsługi mogą wprowadzać informacje o płatności bezpośrednio do zamówienia sprzedaży i mogą wyświetlać szczegółowe podsumowanie opłat i płatności przed przesłaniem zamówienia. Pracownicy mogą też kontrolować proces wyceny i mają dostęp do różnych danych o odbiorcach, produktach oraz cenach ze strony **Zamówienie sprzedaży**. Oprócz tego biura obsługi mają też rozszerzoną funkcję śledzenia historii i stanu zamówień odbiorcy. Każde biuro obsługi może mieć własnych użytkowników, metody płatności, grupy cenowe, wymiary finansowe oraz metody dostawy. Opcje te można konfigurować podczas tworzenia biura obsługi. Dodatkowo na stronie **Biuro obsługi** można włączyć lub wyłączyć następujące grupy funkcji, które są unikatowe dla biur obsługi:

-   **Kończenie zamówienia** — Ta grupa zawiera funkcje, które odnoszą się do płatności i kończenia zamówienia na stronie **Zamówienie sprzedaży**.
-   **Sprzedaż sterowana** — Ta grupa zawiera funkcje, które są powiązane z kodami źródłowymi, skryptami i żądaniami katalogu.

Jeśli włączysz te funkcje w ustawieniach biura obsługi, są one dostępne na stronie **Zamówienie sprzedaży** dla użytkowników, którzy są skojarzeni z biurem obsługi. Większość tych funkcji wymaga dodatkowych ustawień przed użyciem. Aby użytkownicy mogli tworzyć biura obsługi, trzeba ich dodać do biura obsługi jako użytkowników biura obsługi. Ten krok umożliwia obsługę konfiguracji i funkcji właściwych dla kanału biura obsługi. Oto kilka przykładów funkcji, które stają się dostępne:

-   Sprzedaż sterowana oferuje opcje konfiguracji dla skryptów telesprzedaży i obrazów produktów, ułatwiających pracę i wyświetlających wskazówki pracownikom sprzedaży przyjmujących zamówienia.
-   Nie można ukończyć zamówień dopóki pracownik sprzedaży nie zarejestruje co najmniej jednej metody płatności.
-   Można skonfigurować reguły sprzedaży dodatkowej i wiązanej, aby sprzedawcy widzieli monity dotyczące promocji określonych produktów.
-   Pracownicy sprzedaży mogą rejestrować kod źródłowy dla katalogu, z którego odbiorca zamawia.
-   Pracownicy sprzedaży mogą dodawać kupony sprzedawców detalicznych do zamówienia.
-   Pracownicy sprzedaży mogą sprzedawać programy ciągłości.
-   Zamówienia mogą być wstrzymywane ręcznie lub automatycznie, aby wskazać, że wymagane jest dodatkowe badanie, zanim będzie można przetworzyć zamówienie.





