---
title: "Dynamics 365 for Operations — słownik"
description: "W słowniku dotyczącym produktu Microsoft Dynamics 365 for Operations zdefiniowano kluczowe terminy i koncepcje używane w tym produkcie."
author: tonyafehr
manager: AnnBe
ms.date: 04/04/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: annbe
ms.search.scope: AX 7.0.0, Operations, Core
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: Human Translation
ms.sourcegitcommit: d421b161216d700f7819f1da8c0ca8ad089b5670
ms.openlocfilehash: 4f3015ed4f8dc165d988b2b63ed9ad89d6d6f578
ms.contentlocale: pl-pl
ms.lasthandoff: 05/25/2017


---

# <a name="dynamics-365-for-operations-glossary"></a>Dynamics 365 for Operations — słownik

[!include[banner](../includes/banner.md)]


W słowniku dotyczącym produktu Microsoft Dynamics 365 for Operations zdefiniowano kluczowe terminy i koncepcje używane w tym produkcie. 

### <a name="a"></a>**A**

###### <a name="accounting-journal"></a>**arkusz księgowania**

Arkusz służący do rejestrowania finansowych konsekwencji zdarzeń księgowania w systemie księgowym.

###### <a name="accounting-rule"></a>**reguła księgowania**

Reguła w systemie księgowania, która kontroluje zasady, metody i procedury klasyfikacji, rejestrowania i raportowania finansowych konsekwencji zdarzeń księgowych.

###### <a name="ach-automated-clearing-house"></a>**ACH (Automated Clearing House)**

Zautomatyzowana Izba Rozliczeniowa. System elektronicznych przelewów środków dostępny w Stanach Zjednoczonych, który ułatwia transfer środków między rachunkami bankowymi strony odbierającej i inicjującej.

###### <a name="actual-quantity"></a>**ilość rzeczywista**

Zmierzona ilość na wejściu/wyjściu działania.

###### <a name="address-verification-service"></a>**usługa weryfikacji adresu**

Usługa świadczona przez operatora karty kredytowej, który sprawdza, czy adres rozliczeniowy podany przez posiadacza karty jest zgodny z informacjami w rejestrze banku wystawiającego kartę.

###### <a name="adjusted-unit-price"></a>**skorygowana cena jednostkowa**

Cena jednostkowa obliczona na podstawie wyceny opartej na atrybutach i rzeczywistej otrzymanej zawartości.

###### <a name="advanced-pricing"></a>**zaawansowana kalkulacja cen**

Algorytm stosowany przy obliczaniu ceny zakupu pozycji zawartości.

###### <a name="aging"></a>**wiekowanie**

Proces klasyfikowania okresów według wieku.

###### <a name="aging-period"></a>**okres wiekowania**

Liczba dni w okresie używanym do raportowania zaległego salda płatności klienta.

### <a name="b"></a>**B**

###### <a name="balance-sheet"></a>**bilans**

Sprawozdanie z sytuacji finansowej organizacji informujące o stanie aktywów, pasywów i kapitałów własnych na określony dzień.

###### <a name="balance-sheet-account"></a>**konto bilansowe**

Konto opisujące zmiany wartości ujmowanej w bilansie.

###### <a name="bank-reconciliation"></a>**uzgodnienie rachunku bankowego**

Praktyka uzgodnienia konta księgowego przedstawiająca rachunek bankowy przez dopasowanie zapisów na koncie księgowym do zapisów wyciągu bankowego.

###### <a name="batch-attribute"></a>**atrybut partii**

Atrybut produktu partii towarów lub partii do przeniesienia.

###### <a name="best-before-date"></a>**data przydatności**

Zalecana data, do której produkt zachowuje optymalną jakość lub cechę charakterystyczną.

###### <a name="best-before-period"></a>**okres przydatności**

Okres, w którym produkt zachowuje optymalną jakość lub cechę charakterystyczną.

###### <a name="bill-of-exchange"></a>**weksel**

Dokument źródłowy, który zaświadcza o bezwarunkowej zgodzie strony trzeciej na zapłatę drugiej stronie, gdy tego zażąda.

###### <a name="bill-of-materials"></a>**lista składowa (BOM)**

Wykaz materiałów i ich ilości, które są wymagane do wytworzenia jednego produktu.

###### <a name="blocking"></a>**blokowanie**

Czynność wstrzymywania dokumentu lub produktu.

###### <a name="budget-control"></a>**kontrola budżetu**

Praktyka autoryzowania rozchodów tylko wtedy, gdy środki budżetu można zarezerwować na pokrycie przyszłych zobowiązań z tytułu płatności.

###### <a name="budget-control-dimension"></a>**wymiar kontroli budżetu**

Kombinacja wartości aktywnych wymiarów finansowych używana do alokowania środków budżetu w celu zapłaty za planowane działania.

###### <a name="budget-control-rule"></a>**reguła kontroli budżetu**

Zapis decyzji biznesowej w celu sprawdzenia ustalonych i rzeczywistych rozchodów względem dostępnych środków budżetowych alokowanych na działania szczegółowe lub zagregowane, zdefiniowany przez prawidłowe kombinacje wartości wymiarów kontroli budżetu.

###### <a name="budget-cycle-time-span"></a>**okres cyklu budżetu**

Przedział czasu podany jako liczba okresów kalendarza obrachunkowego. Okres budżetowy może różnić się od okresu księgowego.

###### <a name="budget-group"></a>**grupa budżetu**

Zestaw wartości wymiaru finansowego w hierarchii wymiarów budżetu, który jest używany do obliczania zagregowanych środków budżetu alokowanych do nadrzędnych wartości wymiaru finansowego przez zsumowanie środków alokowanych na podrzędne wartości wymiaru finansowego.

###### <a name="budget-model"></a>**model budżetu**

Struktura planowania używana do planowania alokacji środków budżetu i rozchodów.

###### <a name="bulk-item"></a>**produkt masowy**

Produkt typu Formuła wprowadzony do działania dostawy produktu.

###### <a name="bundle"></a>**pakiet**

Kombinacja pewnej liczby produktów przeznaczonych do sprzedaży jako jedna jednostka.

###### <a name="business-unit"></a>**jednostka biznesowa**

Częściowo autonomiczna jednostka operacyjna utworzona w celu spełnienia strategicznych celów biznesowych.

### <a name="c"></a>**C**

###### <a name="capacity-load"></a>**obciążenie zdolności produkcyjnych**

Maksymalna ilość zaplanowanej pracy, którą może wykonać gniazdo produkcyjne na wymaganym poziomie zdolności produkcyjnych.

###### <a name="capacity-planning"></a>**planowanie zdolności produkcyjnych**

Procedura określania wymagań dotyczących zdolności produkcyjnej zasobu w celu zaspokojenia zapotrzebowania na przyszłą produkcję w konkretnych okresach.

###### <a name="carry-forward-budget"></a>**budżet przeniesiony na późniejszy okres**

Budżet, który jest przekazywany z jednego roku obrachunkowego do następnego i który jest zarezerwowany dla otwartych zamówień zakupu w nowym roku obrachunkowym.

###### <a name="cash-generating-unit"></a>**ośrodek wypracowujący środki pieniężne**

Najmniejsza grupa klasyfikowanych zasobów, która wypracowuje środki pieniężne niezależnie od innych zasobów w organizacji. Te grupy zasobów są używane do mierzenia odpisów z tytułu utraty wartości, które zostaną poniesione.

###### <a name="catch-weight"></a>**ilość efektywna**

Rzeczywista lub nominalna masa pozycji do sprzedaży lub pozycji magazynowej.

###### <a name="chart-of-accounts"></a>**plan kont**

Lista kont głównych.

###### <a name="cogs-cost-of-goods-sold"></a>**KWS (koszt własny sprzedaży)**

Kategoria księgowa używana do sumowania konsekwencji finansowych wytwarzania produktów i prowadzenia zapasów.

###### <a name="commodity-pricing"></a>**wycena oparta na cenach towarów masowych**

Strategia wyceny służąca do aktualizacji ceny pozycji do sprzedaży wytwarzanych z towarów masowych (surowców), które podlegają częstym zmianom ceny.

###### <a name="consolidated-order"></a>**zamówienie skonsolidowane**

Dokument źródłowy reprezentujący wiele zamówień, do których się odwołuje.

###### <a name="contractor"></a>**zleceniobiorca**

Rola przyjmowana przez osobę, która uczestniczy w relacji zleceniobiorca-pracodawca z jednostką prawną.

###### <a name="co-product"></a>**produkt towarzyszący**

Pozycja wyprodukowana wspólnie z inną pozycją.

###### <a name="cost-center"></a>**centrum kosztów**

Jednostka operacyjna, której menedżerowie są rozliczani z budżetowanych i rzeczywistych rozchodów.

###### <a name="cost-of-goods-sold"></a>**koszt własny sprzedaży**

Kategoria księgowa używana do sumowania konsekwencji finansowych wytwarzania produktów i prowadzenia zapasów.

###### <a name="cost-variance"></a>**odchylenie kosztów**

Różnica między kosztem oczekiwanym i rzeczywistym.

###### <a name="costing"></a>**wycena**

Proces obliczania, przypisywania i alokowania kosztu zasobów ekonomicznych nabytych, wyprodukowanych lub dostarczanych przez organizację.

###### <a name="ctp-capable-to-promise"></a>**CTP (możliwe do zrealizowania)**

Część produkcji z dostępnych zasobów operacyjnych i dostępny wsad produktu niezbędny do spełnienia wymagania określonego odbiorcy.

###### <a name="currency-code"></a>**kod waluty**

Alfanumeryczny identyfikator reprezentujący jednostkę waluty.

###### <a name="cycle-time"></a>**czas cyklu**

Czas potrzebny do ukończenia działania.

### <a name="d"></a>**D**

###### <a name="dashboard"></a>**pulpit nawigacyjny**

Typowa strona początkowa w rozwiązaniu Dynamics 365 for Operations. Na pulpicie nawigacyjnym jest wyświetlana sekcja każdego obszaru roboczego, do którego użytkownik ma dostęp. W każdej sekcji są wyświetlane kafelki z sekcji podsumowania w powiązanym obszarze roboczym. Pulpit nawigacyjny składa się z nazwy i sekcji z kafelkami.

###### <a name="data-entity"></a>**jednostka danych**

Struktura informacji, która reprezentuje charakterystykę danych jednostki.

###### <a name="delegate"></a>**delegat**

Delegat to typ reprezentujący odwołania do metod z listą konkretnych parametrów i typem wartości zwracanej.

###### <a name="delivery-note"></a>**dokument dostawy**

Dokument biznesowy potwierdzający dostawę produktów między dwiema stronami.

###### <a name="demand-forecast"></a>**prognoza popytu**

Przewidywanie przyszłego popytu na produkt.

###### <a name="demand-forecasting"></a>**prognozowanie popytu**

Proces biznesowy polegający na szacowaniu przyszłego popytu oraz tworzeniu prognozy popytu na podstawie danych historycznych transakcji.

###### <a name="deployable-package"></a>**wdrażalny pakiet**

Metoda wdrażania używana w teście akceptacji użytkownika (UAT) i środowiskach produkcyjnych.

###### <a name="designer"></a>**konstruktor**

Narzędzie programu Visual Studio służące do tworzenia, aktualizowania i sprawdzania elementów modelu.

###### <a name="dimension-based-product-configuration"></a>**konfiguracja produktu oparta na wymiarach**

Technologia konfiguracji używana do tworzenia wariantów produktu przez wybieranie wartości wymiarów produktu.

###### <a name="distinct-product"></a>**odrębny produkt**

Produkt, który można unikatowo zidentyfikować.

###### <a name="document-blocking"></a>**blokowanie dokumentów**

Metoda wstrzymywania procesu operacji, dopóki trwa proces kontroli jakości zamówionych towarów.

###### <a name="document-management-system"></a>**system zarządzania dokumentami**

Usługa aplikacji do przechowywania i obsługi dokumentów w organizacji.

###### <a name="duty"></a>**obowiązki**

W modelu bezpieczeństwa jest to zestaw uprawnień dostępu do aplikacji, które użytkownik musi mieć, aby wykonywać swoje obowiązki.

### <a name="e"></a>**E**

###### <a name="eft-electronic-funds-transfer"></a>**EFT (system elektronicznego przelewu środków pieniężnych)**

Sieciowy system przesyłania środków z jednego rachunku bankowego na inny.

###### <a name="event"></a>**zdarzenie**

Zdarzenie umożliwia klasie lub obiektowi powiadamianie innych klas lub obiektów, gdy wydarzy się coś interesującego.

###### <a name="epe-every-product-every"></a>**EPE (każda część w każdym okresie)**

Koncepcja lean manufacturing używana do ustanowienia regularnego powtarzalnego cyklu produkcyjnego.

###### <a name="extension"></a>**rozszerzenie**

Dostosowywanie aplikacji przez dodanie funkcjonalności do istniejącego kodu.

### <a name="f"></a>**F**

###### <a name="financial-dimension"></a>**wymiar finansowy**

Klasyfikator danych finansowych utworzony na podstawie stron, lokalizacji, produktów i działań w organizacji i używany do sprawozdawczości zarządczej.

###### <a name="financial-dimension-value"></a>**wartość wymiaru finansowego**

Element danych w domenie wymiaru finansowego.

###### <a name="financial-statement"></a>**sprawozdanie finansowe**

Raport obejmujący informacje finansowe i sytuację finansową organizacji.

###### <a name="fixed-cost"></a>**koszt stały**

Koszt, który nie zależy od zmian mocy produkcyjnych ani możliwości dostaw produktu.

###### <a name="fixed-currency"></a>**waluta o stałym kursie wymiany**

Waluta, która ma stały kurs wymiany w stosunku do innej waluty.

###### <a name="fixed-quantity-kanban"></a>**karta Kanban ze stałą ilością**

Typ karty Kanban jest używany, gdy liczba kart Kanban przypisanych do reguły Kanban jest stała.

###### <a name="flexible-authentication"></a>**uwierzytelnianie kanałowe**

Proces uwierzytelniania umożliwiający uwierzytelnianie użytkowników w różnych systemach zarządzania tożsamością.

###### <a name="formula"></a>**formuła**

Numeryczna relacja między danymi wejściowymi i wyjściowymi procesu produkcji.

###### <a name="formula-item"></a>**produkt typu Formuła**

Wynik wsadowego procesu sterowanego przez formułę.

### <a name="g"></a>**G**

###### <a name="general-budget-reservation"></a>**rezerwacja środków w budżecie**

Dokument często używany przez podmioty z sektora publicznego do odkładania środków lub oznaczania ich jako zabudżetowane, aby nie były dostępne do innych celów.

###### <a name="grace-period"></a>**okres prolongaty**

Okres po określonej dacie, w którym można zrealizować zobowiązanie bez ponoszenia kary.

###### <a name="gst-goods-and-services-tax"></a>**PTU (podatek od towarów i usług, GST)**

Podatek od wartości dodanej (VAT) pobierany w niektórych krajach/regionach.

### <a name="i"></a>**I**

###### <a name="intercompany"></a>**międzyfirmowe**

Operacje występujące między co najmniej dwiema osobami prawnymi stanowiącymi część tej samej organizacji, która konsoliduje wszystkie podmioty prawne, lub odnoszące się do takich osób prawnych.

###### <a name="invoice-matching"></a>**uzgadnianie faktur**

Praktyka dopasowywania cen i ilości produktu na fakturze od dostawcy z zamówieniami zakupu i dokumentami przyjęcia produktów.

###### <a name="item-allocation-key"></a>**klucz alokacji produktów**

Grupa w ramach rodziny produktów używana do prognozowania i planowania popytu.

###### <a name="item-relation"></a>**relacja produktu**

Odwołanie do grupy alokacji produktów lub produktu i jego wymiarów produktu w regule Kanban.

### <a name="k"></a>**K**

###### <a name="kanban"></a>**Kanban**

Sygnał komunikujący wymaganą ilość produktu.

###### <a name="kanban-flow"></a>**przepływ Kanban**

Definiuje kolejność działań wykonywanych dla kart Kanban utworzonych dla reguły Kanban.

###### <a name="kanban-job"></a>**zadanie w systemie Kanban**

Działanie procesu lub transferu w przepływie produkcji, które zostanie wywołane przez kartę Kanban.

###### <a name="kanban-job-consumption"></a>**zużycie w ramach zadania w systemie Kanban**

Wycofanie składników produktu z magazynu w celu ukończenia zadań produkcji w systemie Kanban.

###### <a name="kanban-product-quantity"></a>**ilość produktu na karcie Kanban**

Ilość zapotrzebowań na pozycje przenoszonych na karcie Kanban zgodnie z regułą Kanban.

###### <a name="kanban-rule"></a>**reguła Kanban**

Reguła w systemie lean manufacturing, która realizuje zasady planowania i uzupełnienia zapasów przez kontrolowanie sposobu koordynowania działań procesu i transferu w przepływach produkcji.

### <a name="l"></a>**L**

###### <a name="lean-manufacturing"></a>**lean manufacturing**

Filozofia, według której operacje produkcyjne promują proste przepływy produkcji i działania biznesowe.

###### <a name="lean-schedule-group"></a>**grupa prostych harmonogramów produkcji**

Sposób agregowania pozycji do produkcji, np. na podstawie grupy ustawień, grupy wysyłki lub grupy transportu.

###### <a name="ledger-account"></a>**konto księgowe**

Klasyfikator utworzony z kombinacji wartości konta głównego i wartości innych wymiarów finansowych, wymieniony w planie kont i używany do klasyfikowania konsekwencji finansowych działania gospodarczego.

###### <a name="license-code"></a>**kod licencji**

Alfanumeryczny klucz, który daje stronie prawo do używania oprogramowania lub składników oprogramowania zgodnie z warunkami umowy licencyjnej i który aktywuje i dezaktywuje moduły oprogramowania, możliwości oprogramowania i funkcje oprogramowania.

###### <a name="liquidity"></a>**płynność**

Zdolność strony do rozliczania bieżących zobowiązań za pomocą bieżących aktywów.

### <a name="m"></a>**M**

###### <a name="manufacturing-overhead-based-on-material"></a>**koszty ogólne produkcji oparte na materiale**

Koszty ogólne produkcji są wyrażane jako formuły obliczania kosztów pośrednich dla procentu dopłat. Grupa kosztów przypisana do materiałów składowych służy jako podstawa dla formuły obliczania. Formuły obliczania można definiować dla pojedynczych produktów lub grup pozycji, które są przypisane do produktów, w celu zapewnienia większej elastyczności obliczania kosztów ogólnych produkcji w oparciu o materiały.

###### <a name="master-scheduling"></a>**planowanie główne**

Proces generowania harmonogramu dopasowania podaży do popytu.

###### <a name="model"></a>**model**

Model zawiera elementy kodu i metadane odwołania. Tworzy się go i kontroluje w programie Visual Studio.

###### <a name="model-element"></a>**element modelu**

Model stanowi grupę elementów (plików źródłowych i metadanych) wspólnie tworzących rozwiązanie programowe, które można rozpowszechniać. Model jest pojęciem etapu projektowania.

### <a name="n"></a>**N**

###### <a name="nbv-net-book-value"></a>**NBV (wartość księgowa netto)**

Wartość środka trwałego obliczana jako różnica między pierwotnym kosztem środka trwałego i jego umorzeniem.

### <a name="o"></a>**O**

###### <a name="object-permission"></a>**uprawnienie obiektu**

Dozwolona operacja tworzenia, odczytu, aktualizacji, usunięcia lub wykonania na obiekcie zabezpieczanym.

###### <a name="operating-unit"></a>**jednostka operacyjna**

Organizacja dzieląca kontrolę nad zasobami ekonomicznymi i procesami operacyjnymi między osoby, które mają obowiązek maksymalizować wykorzystanie ograniczonych zasobów i usprawniać procesy oraz są rozliczane z wyników.

###### <a name="output-product"></a>**produkt**

Fizyczne produkty powstałe w wyniku działania.

###### <a name="overlayering"></a>**nakładanie**

Metoda dostosowywania kodu źródłowego poprzez wprowadzenie nowego kodu źródłowego, który przesłania domyślny kod źródłowy.

### <a name="p"></a>**P**

###### <a name="package"></a>**pakiet**

Pakiet to możliwa do utworzenia i wdrożenia jednostka obejmująca jeden lub kilka modeli.

###### <a name="party"></a>**strona**

Podmiot przyjmujący prawnie wiążącą rolę w przypadku uczestniczenia w relacjach umownych.

###### <a name="party"></a>**strona**

Osoba lub organizacja, która uczestniczy w działaniach gospodarczych.

###### <a name="pegging"></a>**oznaczanie transakcji**

Proces śledzenia ilości potrzebnej pozycji do jej źródła.

###### <a name="pegging-event"></a>**powiązania zlecenia z popytem źródłowym**

Zdarzenie przepływu zasobów, które sygnalizuje popyt na produkt.

###### <a name="phantom-item"></a>**pozycja fantomowa**

Pozycja, która jest produkowana, ale nie jest magazynowana.

###### <a name="planned-intercompany-demand"></a>**zaplanowany popyt międzyfirmowy**

Przewidywane zapotrzebowanie na produkt ze strony jednostki prawnej, która przyjmuje rolę dostawcy. Planowane zapotrzebowanie jest generowane z planowanego zapotrzebowania na produkt zgłoszonego przez jednostkę prawną bliżej odbiorcy.

###### <a name="post"></a>**księgowanie**

Rejestrowanie wartości pieniężnej zdarzenia gospodarczego na określonym koncie lub podsumowanie i przeklasyfikowanie ogólnych i pomocniczych zapisów na koncie w arkuszu na ogólne i pomocnicze zapisy na koncie księgowym.

###### <a name="preparer"></a>**wystawca**

Osoba, która tworzy dokument źródłowy, aby zainicjować żądanie zasobów ekonomicznych.

###### <a name="privilege"></a>**uprawnienie**

Jedno lub kilka uprawnień, które użytkownik musi mieć, aby wykonać zadanie.

###### <a name="procurement-catalog"></a>**katalog zaopatrzenia**

Wykaz ofert produktów pogrupowanych według kategorii zaopatrzenia. Katalog zaopatrzenia służy do żądania produktów do użytku wewnętrznego organizacji.

###### <a name="product-component"></a>**składnik produktu**

Część produktu.

###### <a name="product-dimension"></a>**wymiar produktu**

Atrybuty rozmiaru, koloru lub konfiguracji produktu, które są używane w konfiguracji opartej na wymiarach produktu.

###### <a name="product-family"></a>**rodzina produktów**

Unikatowa grupa towarów, usług lub praw, które są objęte tymi samymi działaniami produkcji lub dostawy albo są oferowane w tych samych segmentach rynku. W programie Dynamics 365 for Operations taka grupa jest reprezentowana za pomocą klucza alokacji prognozy.

###### <a name="product-master"></a>**produkt główny**

Standardowe lub funkcjonalne przedstawienie produktu, które stanowi podstawę do konfigurowania wariantów produktu.

###### <a name="product-receipt"></a>**przyjęcie produktu**

Dokument źródłowy zaświadczający o przyjęciu zamówionych produktów, przyjęciu zwróconych produktów lub przyjęciu produktów w ramach konsygnacji.

###### <a name="product-variant"></a>**wariant produktu**

Konfiguracja produktu głównego.

###### <a name="production-flow"></a>**przepływ produkcji**

Proces produkcji zaprojektowany przy użyciu zasad lean manufacturing.

###### <a name="production-flow-model"></a>**model przepływu produkcji**

Reprezentacja zdolności produkcyjnej zapewnionej przez grupę komórek roboczych w procesie przepływu produkcji.

###### <a name="production-order"></a>**zlecenie produkcyjne**

Dokument źródłowy zawierający wymagania dotyczące wyprodukowania towarów w celu zaspokojenia popytu.

###### <a name="production-schedule"></a>**harmonogram produkcji**

Harmonogram produkowania określonej pozycji i ilości pozycji w określonym czasie i przez określone zasoby ludzkie i operacyjne.

###### <a name="prospect"></a>**prospekt**

Uczestnik z potencjalną zdolnością do świadczenia usługi lub prawdopodobnej przyszłej korzyści ekonomicznej na rzecz jednostki prawnej.

###### <a name="purchase-agreement-policy"></a>**klauzula zmiany umowy zakupu**

Zasady, które upoważniają strony do modyfikowania warunków umowy zakupu.

###### <a name="purchase-order-policy"></a>**klauzula zmiany zamówienia zakupu**

Zasady, które upoważniają strony do modyfikowania warunków zamówienia zakupu oraz do kontroli przetwarzania zamówień.

###### <a name="purchase-quotation"></a>**oferta zakupu**

Dokument źródłowy zawierający ofertę kupna pewnej ilości produktu za określoną cenę i do określonego dnia w odpowiedzi na zapytanie ofertowe w procesie zaopatrzenia.

###### <a name="purchase-requisition"></a>**zapotrzebowanie na zakup**

Dokument źródłowy z żądaniami produktów, który umożliwia ich przedłożenie do przeglądu i użycie do autoryzowania zakupu przez organizację zakupów.

### <a name="q"></a>**Q**

###### <a name="quantity-variance"></a>**odchylenie ilości**

Różnica między zamówioną ilością produktu i przyjętą ilością produktu, gdy nie oczekuje się żadnych więcej przyjęć.

### <a name="r"></a>**R**

###### <a name="receipt-advice"></a>**podsumowanie przyjęć**

Dokument biznesowy z podsumowaniem produktów, które kupujący odbiera od dostawcy.

###### <a name="reconciliation"></a>**uzgodnienie**

Praktyka korygowania co najmniej dwóch kont lub zestawień w taki sposób, aby dane liczbowe były zgodne.

###### <a name="reduction-key"></a>**klucz redukcji**

Metoda służąca do zwiększania lub zmniejszania wymagań prognozy w planowaniu głównym na podstawie wartości procentowych zdefiniowanych przez użytkownika, które są stosowane w konkretnych okresach.

###### <a name="register"></a>**rejestr**

Zapis używany do rejestrowania operacyjnych, prawnych i finansowych konsekwencji zdarzenia przepływu zasobów w systemie księgowym.

###### <a name="regulated-product"></a>**produkt podlegający regulacjom prawnym**

Produkt objęty regulacjami ustanawianymi przez organ rządowy, dla którego wymagane jest zapewnienie zgodności i sprawozdawczość kontrolna.

###### <a name="rfq-request-for-quotation"></a>**ZO (zapytanie ofertowe)**

Dokument źródłowy z zaproszeniem do złożenia oferty na dostarczenie ilości produktu za określoną cenę i do określonego dnia.

###### <a name="requester"></a>**zleceniodawca**

Osoba, która żąda zasobów ekonomicznych.

###### <a name="restricted-product"></a>**produkt podlegający ograniczeniom**

Produkt, którego dystrybucja jest ograniczona lub regulowana przez organ rządowy.

### <a name="s"></a>**S**

###### <a name="sales-agreement"></a>**umowa sprzedaży**

Dokument źródłowy zawierający umowę między dwiema lub więcej stronami opartą na ustaleniu, że strona sprzedająca zobowiązuje się do sprzedaży określonej ilości lub wartości produktu przez pewien czas w zamian za korzystne ceny i rabaty.

###### <a name="sales-agreement-policy"></a>**klauzula zmiany umowy sprzedaży**

Zasady, które upoważniają strony do modyfikowania warunków umowy sprzedaży.

###### <a name="sales-order-policy"></a>**klauzula zmiany zamówienia sprzedaży**

Zasady, które upoważniają strony do modyfikowania warunków zamówienia sprzedaży i kontrolowania procesów przetwarzania zamówień i płatności.

###### <a name="sales-quotation"></a>**oferta sprzedaży**

Dokument źródłowy z ofertą dostarczenia pewnej ilości produktu za określoną cenę i w określonym terminie w odpowiedzi na zapytanie ofertowe w procesie sprzedaży.

###### <a name="security-role"></a>**rola zabezpieczeń**

Zdefiniowany zestaw uprawnień dostępu do aplikacji. Rola zabezpieczeń przypisana do użytkownika określa zadania, które użytkownik może wykonywać, i części interfejsu użytkownika, które użytkownik może przeglądać. Każdy użytkownik musi mieć przypisaną co najmniej jedną rolę zabezpieczeń w celu uzyskania dostępu do systemu.

###### <a name="segregation-of-duties"></a>**podział obowiązków**

Zasada projektowania używana do zmniejszenia ryzyka nadużyć finansowych, nieprawidłowości i błędów, która oddziela obowiązki w zakresie rejestrowania, weryfikacji, autoryzacji, opieki nad aktywami oraz okresowych przeglądów w przypadku osób, które uczestniczą w transakcjach gospodarczych, dokumentują je lub rejestrują ich finansowe konsekwencje.

###### <a name="sequencing"></a>**sekwencja**

Kolejność przetwarzania zadań lub wykonywania operacji w zakładzie produkcyjnym w ramach realizacji celów.

###### <a name="shared-asset"></a>**aktywa wspólne**

Składnik aktywów używany przez więcej niż jeden ośrodek wypracowujący środki pieniężne. Przykładem jest wspólne dla różnych rynków centrum dystrybucji używane do magazynowania pozycji przed ich transportem na te rynki.

###### <a name="single-use-kanban"></a>**Kanban jednorazowy**

Typ karty Kanban używany wraz z regułą Kanban ze stałą ilością w celu zaspokojenia wyjątkowo wysokiego zapotrzebowania. Kanban jednorazowy nie aktywuje nowej karty Kanban, gdy zostanie odrzucony.

###### <a name="smart-rounding"></a>**przyjazne zaokrąglanie**

Praktyka marketingowa ustalania cen przy użyciu liczb nieparzystych, które są minimalnie mniejsze niż ich najbliższe zaokrąglenie.

###### <a name="source-requirement"></a>**wymaganie źródłowe**

Ilość produktu udokumentowana w wierszu dokumentu źródłowego, która tworzy wymaganie oznaczania transakcji.

###### <a name="statistical-baseline-forecast"></a>**bazowa prognoza statystyczna**

Oszacowanie przyszłego popytu tworzone przez zastosowanie algorytmu prognozowania do danych transakcji historycznych.

###### <a name="supermarket"></a>**supermarket**

Magazyn działający na zasadzie just-in-time, który ma ograniczoną pojemność i jest używany do składowania materiału w pobliżu punktu zużycia.

###### <a name="system-defined-financial-dimension-type"></a>**zdefiniowany w systemie typ wymiaru finansowego**

Wymiar finansowy zmapowany na tabelę lub widok w bazie danych, który reprezentuje typ jednostki i którego wartości znajdują się w domenie jednego atrybutu tego typu jednostki.

### <a name="t"></a>**T**

###### <a name="takt-time"></a>**czas taktu**

Czas potrzebny na wyprodukowanie jednej jednostki produktu.

###### <a name="task-guide"></a>**Przewodnik zadania**

Kontrolowane, wspomagane przejście przez kroki w rejestrowaniu zadania. Przewodnik zadania prowadzi użytkownika przez zarejestrowane działanie. Wszystkie zachowania dotyczące zabezpieczeń, danych i aplikacji są takie same, niezależnie od tego, czy użytkownik korzysta z Przewodnika zadania. Przewodnik zadania korzysta z tych samych instrumentów co Rejestrator zadań, aby ustalić, kiedy użytkownik ukończył zamierzony krok, i wyświetlić monit o podjęcie następnego kroku z rejestrowanego zadania.

###### <a name="task-recorder"></a>**Rejestrator zadań**

Narzędzie instalowane fabrycznie w programie Dynamics 365 for Operations. Rejestruje ono wszystkie zdarzenia wprowadzane przez użytkownika w interfejsie użytkownika programu Dynamics 365 for Operations, które zostały wykonane na serwerze, w tym dodane wartości, zmienione ustawienia, usunięte dane itp.

###### <a name="task-recording"></a>**Rejestrowanie zadania**

Plik zawierający działania i adnotacje zarejestrowane po uruchomieniu Rejestratora zadań w programie Microsoft Dynamics 365 for Operations.

###### <a name="three-way-matching-policy"></a>**trzyelementowe zasady uzgadniania**

Zasady uzgadniania, które wymagają dopasowania jednej lub kilku cen z faktury od dostawcy do jednej lub kilku cen zamówienia zakupu oraz dopasowania jednej lub kilku ilości z faktury od dostawcy do jednej lub kilku ilości z dokumentu przyjęcia produktów.

###### <a name="transfer-batch"></a>**partia do przeniesienia**

Ilość jednej lub kilku pozycji, które są przenoszone lub mogą być przeniesione.

###### <a name="two-way-matching-policy"></a>**dwuelementowe zasady uzgadniania**

Zasady uzgadniania, które wymagają dopasowania jednej lub kilku cen z faktury od dostawcy do jednej lub kilku cen z zamówienia zakupu.

### <a name="u"></a>**U**

###### <a name="user-defined-financial-dimension-type"></a>**zdefiniowany przez użytkownika typ wymiaru finansowego**

Wymiar finansowy zmapowany na listę wartości zdefiniowanych przez użytkownika.

### <a name="v"></a>**V**

###### <a name="value-stream"></a>**strumień wartości**

Jednostka operacyjna, która kontroluje co najmniej jeden przepływ produkcji.

###### <a name="variant-configuration-technology"></a>**technologia konfigurowania wariantów**

Metoda modelowania produktów głównych i wyszukiwania konfiguracji wariantów produktu.

###### <a name="vat-value-added-tax"></a>**VAT (podatek od towarów i usług)**

Podatek od produktów na każdym etapie ich produkcji naliczany na podstawie wartości dodanej podczas tego etapu.

###### <a name="vendor-catalog"></a>**katalog dostawcy**

Wykaz produktów, które są dostępne do zakupu od dostawcy.

###### <a name="vendor-invoice"></a>**faktura od dostawcy**

Dokument źródłowy z żądaniem płatności dla dostawcy. Faktura od dostawcy może odwoływać się do jednego lub kilku zamówień zakupu. Płatność dla dostawcy może zostać wykonana po autoryzowaniu faktury od dostawcy.

### <a name="w"></a>**W**

###### <a name="work-cell"></a>**komórka robocza**

Grupa zasobów, która uczestniczy w działaniu przepływu produkcji.

###### <a name="worker"></a>**pracownik**

Osoba, która przyjmuje rolę pracownika etatowego lub zleceniobiorcy i jest opłacana w zamian za świadczenie usług.

###### <a name="workspace"></a>**obszar roboczy**

Strona z przeglądem jednego z działań wykonywanych przez użytkownika. Na stronie są używane kafelki, listy i wykresy w celu wyświetlania pracy oczekującej i pokrewnych danych z wielu źródeł. Na stronie wyróżnione są częste zadania powiązane z tymi danymi. Kafelki wyświetlane w sekcji podsumowania obszaru roboczego są również wyświetlane w powiązanej sekcji na pulpicie nawigacyjnym.




