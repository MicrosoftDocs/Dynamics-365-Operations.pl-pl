---
title: Zasoby ludzkie
description: "Moduł Zasoby ludzkie upraszcza wiele rutynowych zadań dokumentacyjnych oraz automatyzuje wiele procesów dotyczących obsady kadrowej w organizacji. Ponadto dla pracowników działu zasobów ludzkich stanowi platformę zarządzania odnośnymi obszarami. Te obszary obejmują rekrutację i utrzymanie pracowników etatowych, administrowanie świadczeniami, szkolenia, przeglądy wydajności i zarządzanie zmianami."
author: rschloma
manager: AnnBe
ms.date: 07/06/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: rschloma
ms.search.scope: AX 7.0.0, Operations, Core
ms.custom: 20931
ms.search.region: Global
ms.author: rschloma
ms.search.validFrom: 2016-02-28T00:00:00.000Z
ms.dyn365.ops.version: AX 7.0.0
ms.translationtype: HT
ms.sourcegitcommit: 5ba2965c4a19e9d4cd1337175d81851a513d9062
ms.openlocfilehash: 4cea2dec159c0ca72a599d35a98075cb295e5b9c
ms.contentlocale: pl-pl
ms.lasthandoff: 07/27/2017

---

# <a name="welcome-to-human-resources"></a>Zasoby ludzkie — Zapraszamy!

[!include[banner](../includes/banner.md)]

Moduł Zasoby ludzkie upraszcza wiele rutynowych zadań dokumentacyjnych oraz automatyzuje wiele procesów dotyczących obsady kadrowej w organizacji. Ponadto dla pracowników działu zasobów ludzkich stanowi platformę zarządzania odnośnymi obszarami. Te obszary obejmują rekrutację i utrzymanie pracowników etatowych, administrowanie świadczeniami, szkolenia, przeglądy wydajności i zarządzanie zmianami.

Za pomocą modułu Zasoby ludzkie możesz wykonywać następujące zadania:

> + Administrowanie strukturami organizacyjnymi.
> + Obsługa kompleksowych informacji o pracowniku od zatrudnienia do dnia odejścia na emeryturę.
> + Definiowanie planów świadczeń i administrowanie nimi, rejestrowanie pracowników, obejmowanie świadczeniami osób na utrzymaniu pracownika i wskazywanie beneficjentów.
> + Określanie i monitorowanie zasad nieobecności.
> + Wdrażanie i monitorowanie zarządzania czasem na podstawie profilu oraz generowanie informacji o płatnościach eksportowanych do systemu listy płac.
> + Zarządzanie kompetencjami pracowników.
> + Przeglądanie wydajności i implementowanie celów pracownika.
> + Konfigurowanie, dostarczanie i analizowanie kursów szkoleniowych, które obejmują terminarze, ścieżki i sesje.
> + Rekrutacja pracowników i śledzenie kandydatów.

<a name="develop-a-human-resources-strategy"></a>Opracowywanie strategii dotyczącej zasobów ludzkich
---------------------------------------------------------

Podczas pracy z użyciem modułu Zasoby ludzkie możesz określić strukturę swojej organizacji, używając elementów, takich jak działy, funkcje i stanowiska. Są to jedne z podstawowych elementów, które można skonfigurować w module Zasoby ludzkie. Poszczególni pracownicy etatowi są przypisywani do stanowisk, które są skojarzone z funkcjami.

-   [Organizowanie pracowników za pomocą działów, funkcji i stanowisk](/dynamics365/unified-operations/talent/departments-jobs-positions)
-   [Konfigurowanie specyficznych dla firmy parametrów modułu Zasoby ludzkie](/dynamics365/unified-operations/talent/set-up-company-specific-hr-parameters)
-   [Konfigurowanie parametrów modułu Zasoby ludzkie w wielu firmach](/dynamics365/unified-operations/talent/set-up-hr-parameters-across-legal-entities) 

## <a name="recruit-hire-and-motivate-employees"></a>Rekrutacja, zatrudnianie i motywowanie pracowników etatowych

Projekty rekrutacji służą do zarządzania zawartością używaną w ogłoszeniach o wolnych stanowiskach i mogą pomóc w zarządzaniu zgłoszeniami na wolne stanowiska. Można ich używać do monitorowania odpowiedzi na oferty pracy dla określonego projektu rekrutacji lub określonych kandydatów oraz aktualizować stan wolnych stanowisk. Można również zatrudniać pojedynczych kandydatów albo zarządzać „projektami zatrudnienia grupowego” umożliwiającymi zatrudnianie wielu pracowników, na przykład w reakcji na sezonowe potrzeby biznesowe.

-   [Zarządzanie procesem rekrutacji](/dynamics365/unified-operations/talent/manage-recruiting-process)
-   [Projekty zatrudniania grupowego](/dynamics365/unified-operations/talent/mass-hire-projects) 

Po zatrudnieniu personelu można skonfigurować plany umożliwiające skuteczne i sprawiedliwe zarządzanie wynagrodzeniami, a także zarządzać przedmiotami, takimi jak komputery lub telefony, które organizacja wypożycza swoim pracownikom etatowym. Można utworzyć plany wynagrodzeń o stałej i zmiennej wysokości, a także zdefiniować reguły weryfikujące spełnianie kryteriów podlegania tym planom.

-   [Plany wynagrodzeń](/dynamics365/unified-operations/talent/compensation-plans)
-   [Tworzenie planów stałych wynagrodzeń](/dynamics365/unified-operations/talent/create-fixed-compensation-plans)
-   [Tworzenie planów wynagrodzeń o zmiennej wysokości](/dynamics365/unified-operations/talent/create-variable-compensation-plans)

## <a name="develop-and-train-employees"></a>Wspomagania rozwoju i szkolenie pracowników etatowych

Aby pomóc pracownikom etatowym w osiągnięciu celów związanych z karierą przy jednoczesnym spełnianiu wymagań, jakie stawie im firma, możesz skonfigurować cele, tworzyć przeglądy wydajności oraz śledzić opinie. Aby pomóc pracownikom w rozwijaniu wymaganych umiejętności, możesz też skonfigurować instruktorów, typy kursów, opisy kursów, terminarze, ścieżki i sesje, zanim przypiszesz instruktora do kursu lub zarejestrujesz kogoś do udziału w kursie. Instruktorzy muszą być istniejącymi pracownikami, kandydatami lub kontaktami.

-   [Zarządzanie wydajnością](/dynamics365/unified-operations/talent/performance-management-overview)
-   [Dopasowywanie umiejętności pracowników do potrzeb biznesowych](/dynamics365/unified-operations/talent/skills)
-   [Administrowanie szkoleniami w ramach kursów](/dynamics365/unified-operations/talent/courses)

## <a name="create-and-maintain-benefits"></a>Tworzenie i obsługa świadczeń

Poza wynagradzaniem pracowników za pomocą płac, wynagrodzeń i premii możesz opracować programy świadczeń, takie jak ubezpieczenia zdrowotne lub plany emerytalne. Możesz również zarządzać świadczeniami, takimi jak programy pożyczkowe, w których firma wypożycza różne przedmioty, np. komputery lub telefony, swoim pracownikom etatowym.

-   [Zarządzanie programem świadczeń](/dynamics365/unified-operations/talent/manage-benefit-program)
-   [Zasady uprawnień do świadczeń](/dynamics365/unified-operations/talent/benefit-eligibility-policies)
-   [Zarządzanie przedmiotami wypożyczanymi pracownikom](/dynamics365/unified-operations/talent/loan-items)

## <a name="maintain-workplace-safety-and-compliance"></a>Zarządzanie bezpieczeństwem i przestrzeganiem przepisów w miejscu pracy

System Microsoft Dynamics AX może pomóc utrzymać bezpieczne środowisko pracy, w którym są przestrzegane obowiązujące przepisy prawa, w tym ustawa o osobach niepełnosprawnych oraz przepisy dotyczące imigracji i naturalizacji. Na przykład możesz zarządzać fizycznymi wymaganiami dla konkretnych funkcji, a także śledzić wnioski o zakwaterowanie, co pomoże organizacji zoptymalizować umiejętności pracowników.

-   [Weryfikacja zatrudnienia za pomocą formularzy I-9](localizations/noam-usa-form-i-9-verification.md)
-   [Zgodność z ustawą ADA (Americans with Disabilities Act)](localizations/noam-usa-comply-ada.md)

## <a name="gather-information-using-questionnaires"></a>Zbieranie informacji za pomocą kwestionariuszy

Możesz projektować kwestionariusze i administrować nimi, aby zbierać informacje służące do wielu różnych celów. Funkcja Kwestionariusz umożliwia projektowanie i tworzenie kwestionariuszy. Gdy kwestionariusz jest gotowy, możesz go rozesłać do szerokiego grona odbiorców lub tylko do określonej grupy respondentów w celu wypełnienia. Gdy respondenci podadzą odpowiedzi, możesz przejrzeć i przeanalizować wyniki.

-   [Kwestionariusze](/dynamics365/unified-operations/talent/questionnaires)
-   [Projektowanie kwestionariusza](/dynamics365/unified-operations/talent/design-questionnaires)
-   [Rozsyłanie i wypełnianie kwestionariusza](/dynamics365/unified-operations/talent/distribute-questionnaires)
-   [Wyświetlanie i ocenianie wyników kwestionariusza](/dynamics365/unified-operations/talent/evaluate-questionnaire-results)



